༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
TibetanBuddhistResourceCenter
TextScan Input Form -Title Page
Work: W1KG15603 ImageGroup: I1KG15754
LCCN: n/a ISBN: n/a
Title:
མཛོད་ཀྱི་ལེགས་བཤད་ཤེས་བྱ་རབ་གསལ།
mdzodkyi legs bshad shes byarabgsal/
Author:
བསོད་ནམས་གྲགས་པ
bsodnamsgragspa
Descriptor: In/a
OriginalPublication: gangscankhyadnordpetshogs/;151
Place: Ihasa/
Publisher: sergtsug nangbstandpe rnying tsholbsduphyogssgrigkhang/
Date: [2011]
Volume: 1
TotalVolumes: 1
TBRCPages: 2
IntroductoryPages: In/a
TextPages: In/a
ScanningInformation: ScannedatTibetan BuddhistResource Center, 1430 MassachusettsAvenue, Cambridge
MA02138, USA Comments: 10/2013

མཛོད་ཀྱི་ལེགས་བཤད་ཤེས་བྱ་རབ་གསལ།
བྱད་ནོར PSPEHE,
མཛད་པ་པོ། པཎ་ཆེན་བསོད་ནམས་གྲགས་པ།
སེར་གཙུག་ནང་བསྟན་དཔེ་རྙིང་འཚོལ་བསྡུ་ཕྱོགས་སྒྲིག་ཁང་ནས་བསྐྲུན
TH- hT cYO

མཛོད་ཀྱི་ལེགས་བཤད་ཤེས་བྱ་རབ་གསལ།
།།།།རྩ A23E8/
མཛད་པ་པོ། པཎ་ཆེན་བསོད་ནམས་གྲགས་པ།
སེར་གཙུག་ནང་བསྟན་དཔེ་རྙིང་འཚོལ་བསྡུ་ཕྱོགས་སྒྲིག་ཁང་ནས་བསྐྲུན།

གླེང་གཞི།
ཡུལ་གངས་ཅན་གྱི་ལྗོངས་འདིར་སངས་རྒྱས་ཀྱི་བསྟན་པ་དར་འཕེལ་བྱུང་བའི་ལོ་ངོ་སྟོང་ཕྲག་ལྷག་
གི་དུས་ཡུན་ནང་རིས་སུ་མ་ཆད་པའི་མཁས་གྲུབ་གཉིས་ལྡན་གྱི་སྐྱེས་ཆེན་དམ་པ་མཐའ་ཡས་པ་ཞིག་གི་
རྨད་དུ་བྱུང་བའི་ལེགས་བཤད་པོ་ཏི་པར་ཤིང་དང་བཅས་པ་དབུས་གཙང་ཁམས་གསུམ་སོགས་བོད་
ཁམས་ཁྱོན་དང་། གཞན་ཡང་རྒྱ་ཡུལ་དང་། སོག་ཡུལ འབྲུག་ཡུལ་སོགས་ཡུལ་གྲུ་གཞན་དུའ ང་
འཕྲིན་ལས་གྱི་སྣང་བ་དཀར་པོས་ཁྱབ་བཞིན་པ་དེ་ལྟར་ཡང༌། དུས་རབས་ཀྱི་འཕོ་འགྱུར་སྣ་ཚོགས་
དང༌། ལྷག་པར་རིག་གནས་གསར་བརྗེ་ཆེན་པོ་ཟེར་བའི་ལོ་བཅུའི་གོད་ཆག་ནང་རིམ་བཞིན་རྩ་ཆེའི་
ལེགས་བཤད་དེ་དག་གིས་མཚོན་ཆོས་འཇིག་རྟེན་གཉིས་ཐད་ཀྱི་རིག་གཞུང་ཆེས་མང་པོ་ཞིག་རྩ་བ་
ནས་སྟོངས་ཟིན་པ་དང་། ཤུལ་དུ་ལུས་པའི་དཔེ་རྙིང་དེ་ང གྲས་ནས་མི་ཉུང་བ་ཞིག་བོད་ཀྱི་ཡུལ་གྲུ་
གང་སར་ཐོར་གྱར་དུ་སོང་སྟེ་བཙལ་འཚོལ་ཤིན་ཏུ་དཀའ་བའི་ཁར་འགའ་ཞིག་བཞུགས་ཡོད་པ་དེ་དག་
ཀྱང་ཕལ་ཆེར་ཞིག་ནི་དགོན་སྡེ་ཆེ་ཁག་དང་། སྤྱི་ཚོགས་ཚན་པ་ཁག་གི་ནང་ཕྱག་མཆོད་ཀྱི་ཡུལ་ཙམ་
དང་། ཡང་ན་རིག་དངོས་ཁོ་ནའི་འདུ་ཤེས་ཀྱི་ཐོག་ནས་བསྡུ་ཉར་གནང་བ་ལས་ཆེས་རྒྱ་ཆེ་བའི་རང་
རིགས་ཀྱི་རིག་གཞུང་ལ་སློབ་གཉེར་དང་ཞིབ་འཇུག་གནང་མཁན་སོགས་གཟིགས་པ་པོ་རྣམས་ཀྱི་སྤྱན་
ལམ་དུ་འགྱུར་མ་ཐུབ་པས་གསུང་རབ་ཀྱི་དགོས་པ་ཇི་བཞིན་སྒྲུབ་མ་ཐུབ་པ་དང་། ལར་ནས་མ་འོངས་
པར་ཡང་དུས་ཀྱི་འགྱུར་བགྲོད་དང་འབྱུང་བའི་གནོད་འཚེ་སོགས་ལས་རྩ་ཆེའི་རིག་གཞུང་དཔེ་དཀོན་
དེ་རྣམས་རྩ་སྟོངས་སུ་མི་འགྲོ་བའི་ངེས་པ་མེད་པ་དང་། དེ་དག་སྲུང་སྐྱོབ་མཚན་ཉིད་ཚང་བ་ཞིག་བྱེད་
པའི་ཐབས་ལམ་ཉག་གཅིག་ནི་ཕྱག་མཆོད་ཀྱི་རྟེན་དང་རིག་དངོས་ཀྱི་མཚན་ཐོག་ནས་སུས་ཀྱང་མཇལ་
དཀའ་བའི་མཛོད་སྦུག་ཏུ་འཇུག་རྒྱུ་དེ་མ་ཡིན་པར་མིག་རྒྱང་ཡངས་པོས་པར་སྐྲུན་འགྲེམ་སྤེལ་ཞུས་ཏེ་
རྒྱ་ཆེའི་སློབ་གཉེར་བས་མཚོན་གཟིགས་པ་པོ་རྣམས་ཀྱི་སྤྱན་ལམ་དུ་བསྟར་རྒྱུ་དེ་ནི་དོན་དམ་པའི་ཉམས་

པ་གསོར་ཆུད་དང་། མི་ཉམས་གོང་འཕེལ་གྱི་བྱ་བ་ཞིག་ཡིན་ངེས་སྙམ་པ་དང༌། བསྟན་པ་དང་མི་རིགས་
ཀྱི་རིག་གནས་རྒྱུན་འཛིན་དང་སླར་གསོའི་བྱ་གཞག་ཁ་ཐོག་ཏུ་མ་ལུས་ལག་ལེན་ལ་ཅི་འཁྱོལ་བྱེད་པའི་དྲི་
མ་མེད་པའི་ལྷག་བསམ་བཟང་པོས་ཀུན་ནས་བསླང་སྟེ་ད་ལན་ངེད་སེ་ར་ཐེག་ཆེན་གླིང་དང་། དཔལ་
ལྷ་ལྡན་གཙུག་ལག་ཁང་གཉིས་ཀྱིས་ཕྱར་གྲུ་མཉམ་འདེགས་ཀྱིས་ཕྱོགས་སོ་སོ་ནས་ཐོག་མའི་དཔེ་སྐྲུན་
གྱི་ཐེབས་རྩ་བཞག་སྟེ་བཙུགས་པའི་སེར་གཙུག་ནང་བསྟན་དཔེ་རྙིང་འཚོལ་བསྡུ་ཕྱོགས་སྒྲིག་ཁང་ཞེས་
པའི་ཚན་པ་ཞིག་དངོས་སུ་བཙུགས་དགེ་ལུགས་གསུང་འབུམ་གཙོ་གནད་དུ་བྱས་ཏེ་རིས་མེད་ནང་
བསྟན་གསུང་རབ་དཔེ་རྙིང་ཁག་གོམ་པ་རིམ་བགྲོད་ཀྱིས་འཚོལ་བསྡུ་པར་སྐྲུན་ཞུས་ནས་དེའི་སུམ་ཆ་
གཅིག་གཞུང་ལུགས་ལ་གསན་བསམ་གནང་མཁན་མང་བའི་དགོན་སྡེ་ཁག་དང་། སྤྱི་ཚོགས་ཚན་པ་ཁག་
གི་དཔེ་མཛོད་ཁང་དེ་བཞིན་སློབ་གྲྭ་སོགས་ལ་ཞིབ་འཇུག་གི་དཔྱད་གཞིའི་ཚུལ་དུ་རིན་མེད་འབུལ་
ལམ་ཞུ་རྒྱུ་དང༌། དེ་འཕྲོས་རྣམས་རིན་གོང་ཆུང་ཤོས་ཀྱི་ཐོག་ནས་རྒྱ་ཆེའི་སློབ་གཉེར་བ་དང་གཟིགས་
པ་པོ་རྣམས་ཀྱི་ཐུགས་འདུན་སྐོང་གང་ཐུབ་ཞུ་རྒྱུ་ཡིན་པས་རྒྱ་ཆེའི་མཁྱེན་ལྡན་རྣམ་པས་སྤྱི་དོན་ཐུགས་ལ་
འདོག་པའི་ལྷག་བསམ་གྱིས་ངེད་ཚོའི་ལས་རིམ་ལ་རྩ་ཆེའི་དགོངས་འཆར་གང་མང་ལྷུག་སྩོལ་དང་། ལྷག་
པར་འབྲེལ་ཡོད་པེ་དཀོན་རིགས་མཁོ་འདོན་གནང་སྐྱོང་ཡོང་བ་ཞུ་རྒྱུ་བཅས།
སེར་གཙུག་ནང་བསྟན་དཔེ་རྙིང་འཚོལ་བསྡུ་ཕྱོགས་སྒྲིག་ཁང་གིས།

དཀར་ཆག
ཆོས་མངོན་པ་མཛོད་ཀྱི་དགོངས་པ་ལེགས་པར་བཤད་པ་ཤེས་བྱ་རབ་གསལ་
ཞེས་བྱ་བ་ལས་གནས་ངདང་པོ་ཁམས་བསྟན་པ། (1)
(1)མཆོད་བརྗོད་དང་རྩོམ་པར་དམ་བཅའ།·
ཀླད་ཀྱི་དོན། (2)
མཚན་དོན་དང་འགྱུར་ཕྱག་འཆད་པ།· -(10)
གཞུང་གི་དོན་བཤད་པ། (10)
མཆོད་བརྗོད་དང་དགོས་འབྲེལ་ཀྱི་སྐབས (10)
ཟག་བཅས་ཟག་མེད་ཀྱི་སྐབས། (22)
འདུས་བྱས་དང་དེའི་རྣམ་གྲངས་ཀྱི་སྐབས (24)
(26)ཕུང་ཁམས་སྐྱེ་མཆེད་འཆད་པ།·
(26)གཟུགས་ཕུང་གི་སྐབས།·
..(29)རྣམ་པར་རིག་བྱེད་དང་རིག་བྱེད་མ་ཡིན་པའི་སྐབས།
(32)འབྱུང་བ་བཞིའི་སྐབས།·
ཕུང་པོ་བར་པ་གསུམ་གྱི་སྐབས།· -(34)
ཆོས་དང་ཆོས་ཁམས་བཅས་ཀྱི་སྐབས།.. (35)
ཕུང་ཁམས་སྐྱེ་མཆེད་སོ་སོའི་རབ་ངདབྱེའམ་ཁྱད་པར་དུ་དང་ལྡན་ཚུལ་འཆད་པ།· (42)
ངོ་བོ་ལྟོས་པའི་ཁྱད་པར་གྱི་སྐབས།.. (42)
གྲོགས་ལ་ལྟོས་པའི་ཁྱད་པར་གྱི་སྐབས།.. ..(44)
-1-

རྒྱུ་འབྲས་ལ་ལྟོས་པའི་ཁྱད་པར་གྱི་སྐབས། (47)
མིང་དོན་ལ་ལྟོས་པའི་ཁྱད་པར་གྱི་སྐབས (48)
སྤང་བྱ་ལ་ལྟོས་པའི་ཁྱད་པར་གྱི་སྐབས།. (49)
བྱེད་པ་ལ་ལྟོས་པའི་ཁྱད་པར་གྱི་སྐབས།· (49)
ཁྱད་པར་གྱི་ཆོས་གཞན་གྱི་སྐབས།· (55)
ཆོས་མངོན་པ་པ་མཛོད་ཀྱི་དགོངས་པ་ལེགས་པར་བཤད་པ་ཤེས་བྱ་རབ་
གསལ་ཞེས་བྱ་བ་ལས་གནས་གཉིས་པ་དབང་པོ་བསྟན་པ “ (57)
དབང་པོའི་རང་བཞིན་རྒྱས་པར་བཤད་པ “ (57)
དབང་པོའི་ངོ་བོ་དང༌། དབྱེ་བ། སྒྲ་བཤད་བཅས་ཀྱི་སྐབས།‧ (57)
རྣམ་པའི་རབ་དབྱེའི་སྐབས།.. (65)
དབང་པོ་རྙེད་གཏོང་གི་སྐབས། (68)
དགེ་སྦྱོང་ཚུལ་གྱི་འབྲས་བུ་དབང་པོ་དུས་ཐོབ་ཀྱི་སྐབས། (69)
དབང་པོའི་ལྡན་ཚུལ་གྱི་སྐབས།· (71)
འདུས་བྱས་སྤྱིའི་ཆོས་སྐྱེ་ཚུལ་རྒྱས་པར་བཤད་པ།.. (73)
གཟུགས་ཅན་གྱི་སྐྱེ་ཚུལ་གྱི་སྐབས། (73)
གཟུགས་ཅན་མིན་པའི་སྐྱེ་ཚུལ་གྱི་སྐབས། (75)
སེམས་ཀྱི་ས་མང་བབཤད་པའི་སྐབས།.. ..(76)
ལྡན་མིན་འདུ་བྱེད་རྒྱས་བཤད་ཀྱི་སྐབས།· (81)
(90)ཞར་ལ་འདུས་བྱས་སྐྱེ་ཚུལ་བཤད་པ།
བྱེད་རྒྱུ་སོགས་རྒྱུ་དྲུག་གི་སྐབས།.. (90)
འབྲས་བུ་བཤད་པའི་སྐབས། (94)
-2-

རྒྱུ་རྐྱེན་སོགས་རྐྱེན་བཞིའི་སྐབས། (96)
ཆོས་མངོན་པ་མཛོད་ཀྱི་དགོངས་པ་ལེགས་པར་བཤད་པ་ཤེས་བྱ་རབ་
གསལ་ཞེས་བྱ་བ་ལས་གནས་གསུམ་པ་འཇིག་རྟེན་བཤད་པ། (103)
ཁམས་གསུམ་གྱི་འཇིག་རྟེན་བཤད་པ།“ (103)
ཁམས་གསུམ་དུ་དབྱེ་བའི་སྐབས། ..(103)
རྣམ་ཤེས་གནས་པ་སོགས་ཆོས་ཀྱི་ཁྱད་པར་གྱི་སྐབས། (106)
ཁམས་དང་འགྲོ་བའི་རང་བཞིན་རྒྱས་པར་བཤད་པ་ལས་བར་དོ་སོགས་ཀྱི་རྣམ་
གཞག་འཆད་པའི་སྐབས།.. ..(108)
རྩོད་སྤོང་གི་སྒོ་ནས་མདོར་བསྟན་པའི་སྐབས། (115)
རྟེན་འབྲེལ་གྱི་རྣམ་གཞག་རྒྱས་བཤད་ཀྱི་སྐབས།.. (116)
སྲིད་ཞིའི་སྒོ་ནས་མཇུག་བསྡུ་བའི་སྐབས།· (121)
གང་གིས་གནས་པ་ཟས་ཀྱི་རྟེན་འབྲེལ་གྱི་སྐབས། (122)
གང་དུ་སྐྱེ་བ་སྣོད་ཀྱི་འཇིག་རྟེན་བཤད་པ།· (124)
རྟེན་རླུང་གི་དཀྱིལ་འཁོར་དང་གླིང་སོགས་ཆགས་ཚུལ་གྱི་སྐབས། (124)
རྒྱལ་ཆེན་རིགས་བཞི་སོགས་མཐོ་རིས་ཀྱི་གནས་བཤད་པ་དང་། དུས་ཚིགས་ཀྱི་
རྣམ་གཞག་བཅས་ཀྱི་སྐབས།.. (131)
བང་རིམ་དང་རི་ལ་བརྟེན་པའི་གནས་བཤད་པའི་སྐབས། (146)
འཇིག་རྟེན་དང་སེམས་ཅན་གྱི་ཚད་བཤད་པའི་སྐབས། (150)
བསྐལ་པ་བཤད་པའི་སྐབས ...(155)
ཆོས་མངོན་པ་མཛོད་ཀྱི་དགོངས་པ་ལེགས་པར་བཤད་པ་ཤེས་བྱ་རབ་གསལ་
ཞེས་བྱ་བ་ལས་གནས་བཞི་པ་ལས་བསྟན་པ། --(165)
-3-

ལས་ཀྱི་རྣམ་གཞག་བཤད་པ ..(165)
རིག་བྱེད་དང་རིག་བྱེད་མ་ཡིན་པའི་སྐབས། (165)
དགེ་མི་དགེ་ལུང་མ་བསྟན་ཀུན་སློང་དང་བཅས་པའི་སྐབས། (169)
སོ་ཐར་གྱི་སྡོམ་པ་རྒྱས་བཤད་ཀྱི་སྐབས།.. (171)
བསམ་གཏན་དང་ཟག་མེད་ཀྱི་སྡོམ་པའི་སྐབས། (174)
སྡོམ་པ་དང་སྡོམ་མིན་གྱི་རྣམ་གྲངས་གཞན་དང་རིག་བྱེད་སོགས་ལྡན་ཚུལ་གྱི་
སྐབས།· -(176)
སྡོམ་པ་འཐོབ་ཚུལ་གྱི་སྐབས།· (179)
སྡོམ་པའི་གཏོང་རྒྱུའི་སྐབས།· (189)
མདོ་ལས་འབྱུང་བའི་ལས་ཀྱི་རྣམ་གྲངས་བཤད་པ། ..(194)
རྒྱུ་འབྲས་ཀྱི་སྒོ་ནས་ཕྱེ་བའི་སྐབས།· (194)
རྟེན་གྱི་སྒོ་ནས་དབྱེ་བའི་སྐབས། (202)
ལས་གང་སེམས་པ་དུ་དང་བཅས་པའི་སྒོ་ནས་དབྱེ་བའི་སྐབས།.. (208)
གཉིས་ཚན་དང་གསུམ་ཚན་གྱི་སྒོ་ནས་དབྱེ་བའི་སྐབས། (211)
ཆོས་མངོན་པ་མཛོད་ཀྱི་དགོངས་པ་ལེགས་པར་བཤད་པ་ཤེས་བྱ་རབ་
གསལ་ཞེས་བྱ་བ་ལས་གནས་ལྔ་པ་ཕྲ་རྒྱས་བསྟན་པ། (222)
ཕྲ་རྒྱས་བཤད་པ། (222)
ཕྲ་རྒྱས་དངོས་བཤད་པའི་སྐབས།· (222)
ཕྲ་རྒྱས་སྤོང་ཚུལ་འཆད་པའི་སྐབས།· (239)
སྤངས་པའི་འབྲས་བུ་ཡོངས་ཤེས་འཆད་པའི་སྐབས། (240)
-4-

ཆོས་མངོན་པ་མཛོད་ཀྱི་དགོངས་པ་ལེགས་པར་བཤད་པ་ཤེས་བྱ་རབ་
(243)གསལ་ཞེས་བྱ་བ་ལས་གནས་དྲུག་པ་ལམ་བསྟན་པ།“
དམིགས་ཡུལ་བདེན་བཞི་མངོན་རྟོགས་དང་བཅས་པ་འཆད་པའི་སྐབས།.. (243)
བདེན་པ་མངོན་རྟོགས་ལ་གནས་པའི་གང་ཟག་ཞུགས་གནས་བརྒྱད་འཆད་
པའི་(250)སྐབས།
མངོན་པར་རྟོགས་པའི་ཡོན་ཏན་གཞན་བྱང་ཕྱོགས་སོ་བདུན་གྱི་སྐབས .. (271)
ཆོས་མངོན་པ་མཛོད་ཀྱི་དགོངས་པ་ལེགས་པར་བཤད་པ་ཤེས་བྱ་རབ་
གསལ་ཞེས་བྱ་བ་ལས་གནས་བདུན་པ་ཡེ་ཤེས་བསྟན་པ། (278)
(278)ཤེས་པ་བཅུ་བཤད་པ།..
ཤེས་པ་བཅུའི་རང་བཞིན་འཆད་པའི་སྐབས།.. (278)
(282)ཤེས་པ་བཅུའི་ལྡན་ཐོབ་འཆད་པའི་སྐབས།
(284)ཤེས་པས་བསྡུས་པའི་ཡོན་ཏན་འཆད་པའི་སྐབས ..
ཐུན་མོང་བའི་ཡོན་ཏན་འཆད་པའི་སྐབས། (287)
ཆོས་མངོན་པ་མཛོད་ཀྱི་དགོངས་པ་ལེགས་པར་བཤད་པ་ཤེས་བྱ་རབ་གསལ་
(293)ཞེས་བྱ་བ་ལས་གནས་བརྒྱད་པ་སྙོམས་འཇུག་བསྟན་པ།·
སྙོམས་འཇུག་དངོས་འཆད་པའི་སྐབས། -(293)
(303)དེ་ལ་བརྟེན་པའི་ཡོན་ཏན་འཆད་པའི་སྐབས།
མཇུག་གི་དོན་བཤད་པ། ...(307)
-5-

ཆོས་མངོན་པ་མཛོད་ཀྱི་ལེགས་པར་བཤད་པ་ཤེས་བྱ་རབ་གསལ་ལས་གནས་དང་པོ་ཁམས་བསྟན་པ
ཆོས་མངོན་པ་མཛོད་ཀྱི་དགོངས་པ་ལེགས་པར་བཤད་པ་
ཤེས་བྱ་རབ་གསལ་ཞེས་བྱ་བ་ལས་གནས་
དང་པོ་ཁམས་བསྟན་པ།
མཆོད་བརྗོད་དང་རྩོམ་པར་དམ་བཅའ།
གྲངས་མེད་ཚོགས་གཉིས་རིན་ཆེན་ལས་གྲུབ་ཅིང་། བདག་མེད་མཁྱེན་པའི་བང་རིམ་
བཞི་ཡིས་མཛེས། །ཚད་མེད་འཕགས་པའི་གསེར་རིས་བསྐོར་བ་ཡི། །མཉམ་མེད་ཐུབ་དབང་
ལྷུན་པོར་གུས་ཕྱག་འཚལ། །གང་གི་མགུར་ནས་སིལ་བུར་བཀའ་བསྩལ་པ། །ཟབ་དང་རྒྱ་ཆེ་
མངོན་པའི་གསུང་རབ་རྣམས། །ལེགས་པར་སྡུད་མཛད་ཤཱ་རིའི་བུ་ལ་སོགས། །དགྲ་བཅོམ་
ཆོས་ཀྱི་སྤྱན་ལྡན་བདུན་ལ་འདུད། །ཆོས་མངོན་ཡངས་པའི་མཁའ་ལ་ཆེར་འཕགས་ཤིང་།
མཁྱེན་བརྩེའི་འོད་ཟེར་སྟོང་གི་འཁོར་ཡུག་ཅན། །ཐུབ་བསྟན་གླིང་བཞི་མཐའ་དག་སྣང་བྱེད་པ། །
ཐོགས་མེད་སྐུ་མཆེད་སྨྲ་བའི་ཉི་མ་རྒྱལ། །ཆོས་མངོན་བསྟན་བཅོས་མཛོད་ཀྱི་ཁ་ཕྱེ་ནས། །རྒྱ་
བོད་གདུལ་བྱའི་རེ་བ་སྐོང་བྱེད་པ། །གྲགས་པའི་བཤེས་གཉེན་(༢ ན)ཁ་ཆེ་གང་སྤེལ་དང་།
མཆིམས་ཀྱི་མཁས་པ་རིམ་པར་བྱོན་ལ་འདུད། །རྒྱལ་བའི་གདུང་ཚབ་སྙིགས་དུས་ཐམས་ཅད་
མཁྱེན། །མཉམ་མེད་རྗེ་བཙུན་ཙོང་ཁ་ཡབ་སྲས་དང་། །གང་གི་དྲིན་ལས་ཆོས་འདི་ཐོས་གྱུར་པ།
ཡོངས་འཛིན་དམ་པའི་བཀའ་དྲིན་ཡང་ཡང་དྲན། །དེ་ལྟར་ཕྱག་འོས་རྣམས་ལ་ཕྱག་བྱས་ཏེ། །ཇི་
ལྟ་ཇི་སྙེད་རྣམ་མང་ཤེས་བྱའི་ཚོགས། །དེང་ནས་སྐལ་བཟང་རྣམས་ལ་གསལ་བའི་ཕྱིར། །
ལེགས་བཤད་རབ་གསལ་འོད་བརྒྱ་སྤྲོ་བར་བྱ།
-1-

༢༢i ཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ། ཏ་ལྷགྲོན་མཚོ་
17|:ཀླ་74Fijpmj71219in ཀླད་ཀྱི་དོན། རྟཌ་རྟ་12.ཚེ་
དེ་ལ་འདིར་བདག་ཅག་གི་སྟོན་པ་ཐུབ་པའི་དབང་པོ་རྫ་མཁན་གྱི་ཁྱིའུ་སྣང་བྱེད་དུ་གྱུར་
པའི་ཚེ། ཤཱ ཀྱ་ཐུབ་པ་ཆེན་པོའི་དྲུང་དུ་ཐུགས་བསྐྱེད་པ་ནས་བཟུང་སྟེ་བསྐལ་ཆེན་གྲངས་མེད་
གསུམ་དུ་ཚོགས་བསགས་པའི་དང་པོ་ལ་སངས་རྒྱས་རིན་ཆེན་གཙུག་ཏོར་ཅན་གྱི་བར་སངས་
རྒྱས་བདུན་ཁྲི་ལྔ་སྟོང་དང༌། དེར་རྗེས་མར་མེ་མཛད་ཀྱི་བར་བདུན་ཁྲི་དྲུག་སྟོང་དང་། དེར་རྗེས་
རྣམ་གཟིགས་ཀྱི་བར་བདུན་ཁྲི་བདུན་སྟོང་མཆོད་པ་ཡིན་ཏེ། ཇི་སྐད་དུ། རྣམ་གཟིགས་མར་མེ་
རིན་ཆེན་གཙུག །གྲངས་མེད་གསུམ་གྱི་ཐ་མར་བྱུང་། །(༢བ)དང་པོ་ཤཱཀྱ་ཐུབ་པ་ཡིན། ཞེས་
གསུངས་པ་དང་། རང་འགྲེལ་ལས། བཅོམ་ལྡན་འདས་བྱང་ཆུབ་སེམས་དཔར་གྱུར་པ་ན་སངས་
རྒྱས་ཇི་སྙེད་ཅིག་ལ་བསྙེན་བཀུར་བྱས་ཤེ་ན། བསྐལ་པ་གྲངས་མེད་པ་དང་པོ་ལ་ནི་སངས་
རྒྱས་བདུན་ཁྲི་ལྔ་སྟོང་ལ་བསྙེན་བཀུར་བྱས་སོ། །གཉིས་པ་ལ་ནི་བདུན་ཁྲི་དྲུག་སྟོང་ལ་བསྙེན་
བཀུར་བྱས་སོ །གསུམ་པ་ལ་ནི་བདུན་ཁྲི་བདུན་སྟོང་ལ་བསྙེན་བཀུར་བྱས་སོ།
བསྐལ་པ་གྲངས་མེད་པ་གང་གི་ཐ་མར་སངས་རྒྱས་གང་ཞིག་བྱུང་བར་གྱུར། ཞེ་ན། བཟློག་
པའི་གོ་རིམ་གྱི་གོ་རིམ་བཞིན་དུ། རྣམ་གཟིགས་མར་མེ་རིན་ཆེན་གཙུག །གྲངས་མེད་གསུམ་
གྱི་ཐ་མར་བྱུང་། །ཡང་དག་པར་རྫོགས་པའི་སངས་རྒྱས་རིན་ཆེན་གཙུག་ཏོར་ཅན་གྱི་ཚེ་ནི་བསྐལ་
པ་གྲངས་མེད་དང་པོ་རྫོགས་སོ། །བཅོམ་ལྡན་འདས་མར་མེ་མཛད་ཀྱི་ཚེ་ནི་གཉིས་པ་རྫོགས་
སོ། །དེ་བཞིན་གཤེགས་པ་རྣམ་གཟིགས་ཀྱི་ཚེ་ནི་གསུམ་པ་རྫོགས་སོ། །དེ་ཐམས་ཅད་ཀྱི་དང་
པོ་ཤཱ ཀྱ་ཐུབ་པ་ཡིན། སྔོན་ཤཱ ཀྱ་ཐུབ་པ་ཞེས་བྱ་བ་ཡང་དག་པར་རྫོགས་པའི་སངས་རྒྱས་གང་
ལ་བཅོམ་ལྡན་འདས་བྱང་ཆུབ་སེམས་དཔར་གྱུར་པའི་ཚེ་བདག་ཀྱང་འདི་འདྲ་བའི་རྣམ་པ་ཁོ་
ནར་སངས་རྒྱས་པར་ཤོག་ཅིག །ཅེས་དང་པོར་སྨོན་ལམ་བཏབ་པ་བྱུང་སྟེ། དེ་ཡང་འདི་བཞིན་དུ་

ཆོས་མངོན་པ་མཛོད་ཀྱི་ལེགས་པར་བཤད་པ་ཤེས་བྱ་རབ་གསལ་ལས་གནས་དང་པོ་ཁམས་བསྟན་པ།
རྩོད་པའི་དུས་ཁོ་ན་འབྱུང་ལ། དེའི་བསྟན་ད་པ་ཡང་ལོ་ལྔ་སྟོང་གི་མཐའི་བར་དུ་གནས་པར་གྱུར་
ཏོ། །ཞེས་གསུངས་པ་དང་། གྲགས་པའི་བཤེས་གཉེན་གྱིས་མཛད་པའི་དོན་གསལ་ལས་ཀྱང་།
གང་ལ་བཅོམ་ཞེས་བྱ་བ་རྒྱས་པར་བྱུང་བ་ནི་རྫ་མཁན་སྣང་བྱེད་ཅེས་བྱ་བར་གྱུར་པས་དང་པོར་
སྨོན་ལམ་བཏབ་པའོ། །ཞེས་དང་། གང་སྤེལ་དུའང་དེ་ལྟར་བཤད་པའི་ཕྱིར། འདོད་ན། རྣམ་
གཟིགས་ཀྱི་བར་གྱི་གྲངས་མེད་གསུམ་པ་རྫོགས་ན་དེ་མ་ཐག་ཁོ་ནར་སངས་རྒྱས་པར་འགྱུར་
ལ དེ་ལྟ་ན་འཁོར་བ་འཇིག་སོགས་ཀྱི་བར་ན་ཆོད་པ་དང་འགལ་ལོ། །ཞེ་ན། སྐྱོན་མེད་དེ
གྲངས་མེད་གསུམ་པ་རྫོགས་ཀྱང་ཚོགས་ཡོངས་སུ་(༣ན)རྫོགས་པ་མ་ཡིན་པའི་ཕྱིར་ཏེ གང་
སྤེལ་ལས། གྲངས་མེད་པ་རྫོགས་ཀྱི་རྣམ་པ་ཐམས་ཅད་དུ་ཚོགས་ཡོངས་སུ་རྫོགས་པ་ནི་མ་ཡིན་
ནོ། དེ་ལྟ་ན། འོད་བསྲུང་མངོན་པར་རྫོགས་པར་སངས་རྒྱས་པའི་ཚེ་ཚངས་པར་སྤྱོད་པ་ཤིན་
ཏུ་སྤྱད་ནས་དགའ་ལྡན་གྱི་ལྷའི་རིགས་སུ་སླར་འཁྲུངས་སོ། །ཞེས་བྱ་བའི་མདོ་འདི་ཡང་ཚད་
མར་གྱུར་པ་ཡིན་ནོ། ཞེས་གསུངས་པའི་ཕྱིར།
ཚོགས་རྫོ་གས་པའི་ཚེ་ནི་ཕར་ཕྱིན་དྲུག་རྫོགས་པར་བྱ་དགོས་པ་ནི། ཇི་སྐད་དུ། ཀུན་
ལ་ཐམས་ཅད་སྙིང་རྗེ་ཡིས། །སྦྱིན་པར་བྱེད་པས་སྦྱིན་པ་རྫོགས། །ཆགས་བཅས་ཡན་ལག་
བཅད་ཀྱང་ནི །མི་འཁྲུགས་བཟོད་དང་ཚུལ་ཁྲིམས་ཀྱི །སྐར་རྒྱལ་བསྟོད་པས་བརྩོན་འགྲུས་
ཀྱི །དེ་མ་ཐག་ལ་ཏིང་འཛིན་བློའི། །ཞེས་པ་རྩ་འགྲེལ་གྱིས་བསྟན་ཏེ། མགོ་ལ་སོགས་པ་རྣམ་
སྨིན་ལ་མི་རེ་བར་སྙིང་རྗེས་བྱིན་པས་སྦྱིན་པའི་ཕར་ཕྱིན་དང་། རང་གི་ཡན་ལག་བཅད་ཀྱང་
མི་འཁྲུགས་ན་བཟོད་པ་དང་ཚུལ་ཁྲིམས་ཀྱི་ཕར་ཕྱིན་དང་། སངས་རྒྱས་སྐར་རྒྱལ་བསྟོད་པས་
བརྩོན་འགྲུས་དང་། རྡོ་རྗེ་ལྟ་བུའི་ཏིང་ངེ་འཛིན་བསྐྱེད་པས་ཕར་ར་ཕྱིན་ཐ་མ་གཉིས་རྫོགས་པར་
བྱ་དགོས་པའི་ཕྱིར། ཡང་ན། གྲུབ་མཐའ་གོང་མ་ལྟར་ཕར་ཕྱིན་དྲུག་གི་ཉམས་ལེན་རྫོགས་པ་
ལ་སྦྱར་རོ། །དེ་ཡང་བསེ་རུ་རང་སངས་རྒྱས་ཚོགས་ལམ་གྱི་སྐབས་སུ་བསྐལ་ཆེན་བརྒྱར་ཚོགས་
བསགས་ནས་སྦྱོར་ལམ་དྲོད་ཡན་ཆད་བསམ་གཏན་བཞི་པ་ལ་བརྟེན་ནས་སྟན་ཐོག་གཅིག་ལ་
-3-

CN ཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ RAT.IUMis
བསྐྱེད་པ་བཞིན་དུ། འདིར་ཡང་ཚོགས་ལམ་གྱི་སྐབས་སུ་བསྐལ་ཆེན་གྲངས་མེད་གསུམ་དུ་
ཚོགས་བསགས་ནས་སྦྱོར་ལམ་དྲོད་ཡན་ཆད་སྔར་བཞིན་བགྲོད་པ་ཡིན་ཏེ། ཇི་སྐད་དུ། སྟོན་
དང་བསེ་རུ་བྱང་ཆུབ་བར བསམ་གཏན་མཐའ་རྟེན་གཅིག་ལ་ཀུན། །དེ་ཡི་སྔོན་དུ་ཐར་ཆ་
མཐུན། །ཞེས་དང་། རང་འགྲེལ་ལས། དེ་གཉིས་ནི་ཏིང་ངེ་འཛིན་མི་གཡོ་བ་དང་གསལ་བའི་
ཕྱིར་བསམ་གཏན་བཞི་(༣བ)པ་ཁོ་ན་ལ་བརྟེན། སྟན་གཅིག་ཁོ་ན་ལ་ངེས་པར་འབྱེད་པའི་ཆ་དང་
མཐུན་པ་ནས་བཟུང་སྟེ། བྱང་ཆུབ་ཀྱི་བར་དུ་སྐྱེད་པར་བྱེད་དོ། ཞེས་གསུངས་པའི་ཕྱིར།
དེ་ལ་གཞན་དག་ན་རེ། སྲིད་པ་ཐ་མ་པའི་བྱང་སེམས་ཚོགས་ལམ་པ་དང་རང་རྒྱལ་ཚོགས་
ལམ་པ་ཡོད་པར་ཐལ་ལོ། །འདོད་ན། སྲིད་པ་ཐ་མ་པའི་ཉན་ཐོས་ཚོགས་ལམ་པ་ཡོད་པར་ཐལ་ལོ།
ཞེ་ན མི་མཚུངས་ཏེ། འོ་ན། ཉན་ཐོས་སྦྱོར་ལམ་པ་ཡིན་ན་སྲིད་པ་ཐ་མ་པ་ཡིན་དགོས་
པར་ཐལ། བྱང་སེམས་དང་རང་རྒྱལ་ལ་དེ་དགོས་པའི་ཕྱིར་ཁྱབ་པ་ཁས རྟགས་དྲངས་མ་ཐག་
པའི་ལུང་གིས་གྲུབ། འདོད་མི་ནུས་ཏེ། རྒྱུན་ཞུགས་སྲིད་པ་ལན་བདུན་པ་བཤད་པ་སོགས་ཀྱིས་
གནོད་པས་སོ། །
གཞན་ཡང་། སྲིད་པ་ཐ་མ་པའི་བྱང་སེམས་ཚོགས་ལམ་པ་ཡོད་པར་ཐལ། གཞོན་ནུ་དོན་
ཐམས་ཅད་གྲུབ་པ་དེ་དེ་ཡིན་པའི་ཕྱིར་ཏེ། དེ་སྐུ་ཚེ་དེ་ལ་སངས་རྒྱ་བའི་ཕྱིར། གལ་ཏེ།
རྣམ་གཟིགས་མར་མེ་རིན་ཆེན་གཙུག །ཅེས་པ་འདི་ལྟར་ན། འདུལ་བ་ལུང་གི་བར་སྡོམ་ལས།
སངས་རྒྱས་ཤཱ ཀྱ་ཐུབ་པ་ནས། །འདྲེན་པ་ཡུལ་འཁོར་སྐྱོང་གི་བར། །བདུན་ཁྲི་ལྔ་སྟོང་
ཚང་བ་ཡི། །སངས་རྒྱས་རྣམས་ནི་ངས་མཆོད་དོ། །སངས་རྒྱས་ལེགས་མཛད་ནས་བཟུང་སྟེ།
དབང་པོ་རྒྱལ་མཚན་ཐུབ་པའི་བར། །བདུན་ཁྲི་དྲུག་སྟོང་ཚང་བ་ཡི། །སངས་རྒྱས་རྣམས་ནི་
ངས་མཆོད་དོ། །སངས་རྒྱས་མར་མེ་མཛད་ནས་ནི། །སངས་རྒྱས་འོད་བསྲུང་བར་དག་ཏུ
བདུན་ཁྲི་བདུན་སྟོང་ཚང་བ་ཡི། །སངས་རྒྱས་རྣམས་ནི་ངས་མཆོད་དོ། །ཞེས་གསུངས་པ་དང་མི་
མཐུན་ནོ། །ཞེ་ན། དོགས་གཞི་ཅུང་ཟད་ཡོད་མོད། ཕྱོགས་གཉིས་ཀ་འགལ་མེད་དུ་ཁས་བླངས་

ཆོས་མངོན་པ་མཛོད་ཀྱི་ལེགས་པར་བཤད་པ་ཤེས་བྱ་རབ་གསལ་གནས་དང་པོ་ཁམས་བསྟན་པ།
ན་རུང་ངམ་སྙམ་སྟེ་དཔྱད་དོ། །
དྲོད་ཡན་ཆད་སྟན་ཐོག་གཅིག་ལ་བགྲོད་ནས། བྱང་ཆུབ་མངོན་དུ་བྱེད་པ་ལ་ཡང་མཐོང་
ལམ་དང་སྒོམ་ལམ་མངོན་དུ་བྱ་དགོས་ཏེ། བྱང་སེམས་ཀྱི་ལམ་དུ་སྒྲིབ་པའི་ས་བོན་སྤོང་དགོས་
པའི་ཕྱིར ས་བཅུའི་རྣམ་གཞག་ནི་ཁས་མི་བླངས་ཏེ། ས་བདུན་གྱི་བར་གྲངས་(༤ ན)མེད་
གཉིས་པ་རྫོགས་པ་དང་། ས་ཕྱི་མ་གསུམ་གྱི་གནས་སྐབས་སུ་གྲངས་མེད་གསུམ་པ་རྫོགས་
པའི་རྣམ་གཞག་མི་འཐད་པའི་ཕྱིར། མདོར་ན་བདག་ཅག་གི་སྟོན་པས་ཚོགས་ལམ་གྱི་སྐབས་སུ་
ཚོགས་བསགས སྦྱོར་ལམ་མཐོང་ལམ་སྒོམ་ལམ་མངོན་དུ་བྱས་ཤིང་། ཁྱད་པར་སྒོམ་ལམ་
རྡོ་རྗེ་ལྟ་བུའི་ཏིང་ངེ་འཛིན་གྱིས་ཉོན་མོངས་ཅན་མ་ཡིན་པའི་མི་ཤེས་པའི་ས་བོན་སྦྱངས་ཏེ ཟད་
མི་སྐྱེ་ཤེས་ཀྱི་བྱང་ཆུབ་བརྙེས་པའི་སྒོ་ནས་སངས་རྒྱས་པ་ཞེས་བྱའོ། །
དེ་ཡང་ཆོས་སྐུ་མངོན་དུ་བྱས་ཀྱི་ལོངས་སྐུ་དང་མཆོག་གི་སྤྲུལ་སྐའི་རྣམ་གཞག་མི་བྱ་ཞིང་།
གཟུགས་སྐུ་ལ་གནས་པའི་ཚེ། སྡུག་བསྔལ་གྱི་ཕུང་པོ་དང་བཅས་པ་དང༌། ལྷག་མེད་ཀྱི་
ཚེ་ཕུང་པོ་དང་པོ་གསུམ་དང་ལྔ་པ་དང་མཚུངས་ལྡན་འདུ་བྱེད་རྒྱུན་ཆད་པར་འགྱུར་བ་ཡིན་ཏེ།
མདོ་ལས། མར་མེ་ཤི་བར་གྱུར་པ་བཞིན། །གང་དུ་ལུས་ཞིག་འདུ་ཤེས་འགགས། །ཚོར་
བ་ཐམས་ཅད་བྲལ་གྱུར་ཅིང༌། །འདུ་བྱེད་ཉེ་བར་ཞི་བ་དང་། །རྣམ་པར་ཤེས་པའང་ནུབ་པར་
གྱུར། །ཞེས་གསུངས་པའི་ཕྱིར། ལྡན་མིན་འདུ་བྱེད་རྒྱུན་ཆད་པར་འགྱུར་མི་འགྱུར་བརྟག་པར་
བྱ་དགོས་ཏེ། ལྷག་མེད་མྱང་འདས་ཐོབ་པའི་ཐོབ་པ་ལྡན་མིན་འདུ་བྱེད་ཡིན་པའི་ཕྱིར
མངོན་པ་གོང་མར་ཡང་། ལྷག་མེད་ཀྱི་ཚེ་ཕུང་པོ་རྒྱུན་ཆད་པ་བྱེ་མདོ་གཉིས་དང་འདྲའོ
སངས་རྒྱས་པའི་ཚེ་གདུལ་བྱ་ལ་ཆོས་ཕུང་བརྒྱད་ཁྲི་བཞི་སྟོང་བཀའ་སྩལ་པ་ཡིན་ཏེ། ཇི་སྐད་དུ།
ཆོས་ཀྱི་ཕུང་པོ་བརྒྱད་ཁྲི་དག །གང་རྣམས་ཐུབ་པས་གསུངས་དེ་དག །ཞེས་གསུངས། ཆོས་
ཕུང་གི་ཚད་ཀྱང་། ཇི་སྐད་དུ། ཁ་ཅིག་བསྟན་བཅོས་ཚད་ཅེས་ཟེར། །ཕུང་པོ་ལ་སོགས་གཏམ་
རེའ ང་ཡིན། ཞེས་གསུངས་པ་ལྟར། ཤཱ་རིའི་བུས་བསྡུས་པའི་ཆོས་ཀྱི་ཕུང་པོ་ཞེས་བྱ་བའི་གསུང་

ཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ། ཚེ་
རབ་དེ་ཆོས་ཕུང་གཅིག་གི་ཚད། དེ་ལ་ཤོ་ལོ་ཀ་དྲུག་སྟོང་ཡོད། ཅེས་པ་དང་། ཕུང་ཁམས་སྐྱེ་
མཆེད་ཀྱི་གཏམ་རྒྱུད་ཚང་བ་རེ་སྟོན་པའི་གསུང་རབ་(༤ བ)དེ་ཆོས་ཕུང་གཅིག་གི་ཚད་ཡིན་
ཞེས་ཟེར། དེ་མི་འཐད་དེ། སྤྱོད་པ་རྣམས་ཀྱི་གཉེན་པོར་ནི། ཆོས་ཀྱི་ཕུང་པོ་མཐུན་པར་
གསུངས། །ཞེས་འབྱུང་བ་ལས ཉོན་མོངས་ལ་སྤྱོད་པ་བརྒྱད་ཁྲི་བཞི་སྟོང་གང་ཡང་རུང་བའི་
གཉེན་པོ་ཚང་བ་རེ་སྟོན་པའི་གསུང་རབ་དེ་ཆོས་ཕུད་གཅིག་གི་ཚད་དུ་བྱ་དགོས་པའི་ཕྱིར་ཏེ།
རང་འགྲེལ་ལས། སྔ་མ་གཉིས་གཞན་ལུགས་དང་། ཕྱི་མ་རང་ལུགས་སུ་གསལ་བའི་ཕྱིར
བརྒྱད་ཁྲི་ཞེས་པ་ཙམ་ལས་མ་བྱུང་ཡང་། བརྒྱད་ཁྲི་དང་བརྒྱད་ཁྲི་བཞི་སྟོང་གཉིས་ཀ་མདོ་ལས་
གསུངས་པས་སྐྱོན་མེད་དོ། །
ཆོས་ཕུང་དེ་རྣམས་ལུང་གི་ཆོས་འཁོར་ཡིན་ལ། དེ་ཡང་བདེན་བཞིའི་ཆོས་འཁོར་དངོས་
སམ། དེར་གཏོགས་ཀྱི་གསུང་རབ་ལ་བརྗོད་པ་ཡིན་ཏེ། བདེན་བཞིའི་ཆོས་འཁོར་བསྐོར་བའི་
ཚེ་ཀུན་ཤེས་ཀཽཎྜིནྱ། རྒྱུད་ལ་མཐོང་ལམ་སྐྱེས་པ་ན། ལྷ་རྣམས་ཀྱིས། ཨ་ལ་ལ་འཛམ་བུའི་
གླིང་དུ་ཆོས་ཀྱི་འཁོར་ལོ་བསྐོར་བ་མཐོང་ངོ༌། །ཞེས་འབྱུང་བའི་ཕྱིར། དེས་མཐོང་ལམ་ཁོ་ན་རྟོགས་
པའི་ཆོས་འཁོར་དུ་འཇོག་པའང་གྲུབ་ལ། དེའི་རྒྱུ་མཚན་ཀྱང་ཡོད་དེ། ཇི་སྐད་དུ། ཆོས་
ཀྱིས་འཁོར་ལོ་མཐོང་བའི་ལམ། །མྱུར་བར་འགྲོ་སོགས་རྩིབས་སོགས་ཕྱིར། །ཞེས་གསུངས་
པ་ལས་ན། མཐོང་ལམ་དང་འཁོར་ལོ་རིན་པོ་ཆེ་ལ་འདྲ་ཆོས་ཡོད་པས་དེ་ལྟར་བརྗོད་པའི་ཕྱིར། འདྲ་
ཆོས་ཡོད་དེ། གཞུང་ཆེན་མོའམ་བཙུན་པ་དབྱིག་བཤེས་ལྟར་ན། འཁོར་ལོ་རིན་པོ་ཆེ་དེ་ཡུལ་
གཞན་དུ་མྱུར་དུ་འགྲོ་བ་སོགས་ཡིན་པ་བཞིན་དུ། མཐོང་ལམ་གྱིས་ཀྱང་བདེན་པ་མངོན་སུམ་དུ་
རྟོགས་པར་བྱེད་པ་སོགས་ཡིན།
བཙུན་པ་དབྱངས་སྒྲོག་ལྟར་ན མཐོང་ལམ་གྱིས་བསྡུས་པའི་འཕགས་ལམ་ཡན་ལག་དང་
འཁོར་ལོ་རིན་པོ་ཆེ་ལ་འདྲ་ཆོས་ཁྱད་པར་ཅན་ཡོད་པར་འཆད་པའི་ཕྱིར། ཁ་ཅིག་ན་རེ། དེ་
མི་འཐད་དེ བྱང་ཆུབ་ཡན་ལག་དང་མཐོང་ལམ་སྦྱོར འཕགས་ལམ་ཡན་ལག་དང་སྒོམ་

ཆོས་མངོན་པ་མཛོད་ཀྱི་ལེགས་པར་བཤད་པ་ཤེས་བྱ་རབ་གསལ་ལས་གནས་དང་པོ་ཁམས་བསྟན་པ།
ལམ་སྦྱོར་བའི་(༥ན)ཕྱིར། ཞེ་ན། སྐྱོན་མེད་དེ། མངོན་པ་གོང་མ་ལྟར་ན་དེ་ལྟར་ཡིན་ཀྱང༌འདིར་
སྒོམ་དང་མཐོང་ལ་རབ་ཏུ་ཕྱེ། ཞེས་ཟློག་སྟེ་གསུངས་པའི་ཕྱིར། ཁོ་ན་རེ། མཐོང་ལམ་ཁོ་ན་
རྟོགས་པའི་ཆོས་འཁོར་དུ་འཇོག་པ་མི་འཐད་དེ། རང་འགྲེལ་ལས ཡང་ན་འཕགས་པའི་
ལམ་ཐམས་ཅད་ཀྱང་གདུལ་བྱའི་རྒྱུད་ལ་འཇུག་པའི་ཕྱིར་ཆོས་ཀྱི་འཁོར་ལོ་ཡིན་ཏེ། ཞེས་གསུངས་
པའི་ནུས་པས་འཕགས་པའི་མངོན་རྟོགས་ཐམས་ཅད་ཆོས་འཁོར་དུ་གྲུབ་པའི་ཕྱིར། ཞེ་ན མ་
ཁྱབ་སྟེ དེ་ཉིད་མདོ་སྡེ་པའི་ཕྱོགས་བཟུང་བའི་བཤད་པ་ཡིན་པའི་ཕྱིར། ལུགས་དེ་ལ་ནི་ལལམ་
ལྔ་ཀ་ཡང་ཆོས་འཁོར་དུ་བྱ་དགོས་ཏེ། གདུལ་བྱའི་རྒྱུད་ལ་འཇུག་པར་མཚུངས་པའི་ཕྱིར་རོ།
ཁ་ཅིག །ལུང་གི་ཆོས་འཁོར་ཡིན་ན་བདེན་བཞིའི་ཆོས་འཁོར་ཡིན་པས་ཁྱབ། ཟེར་ན་
མི་འཐད་དེ འདུལ་བ་ལུང་གི་འཁོར་བའི་འཁོར་ལོ་ཆ་ལྔ་པ་སྟོན་པའི་གསུང་རབ་རྣམས་བདེན་
བཞིའི་ཆོས་འཁོར་དངོས་ཡིན་ཀྱང་། ལུང་གཞན་རྣམས་དེའི་སྡེར་གཏོགས་སུ་འཇོག་པའི་ཕྱིར། དེ་
རྣམས་དེ་དངོས་ཡིན་པ་གྲུབ་སྟེ། དེ་རྣམས་ཀྱི་བདེན་བཞི་དངོས་སུ་བསྟན་པའི་ཕྱིར
འོ་ན། བྱེ་བྲག་སྨྲ་བས བདེན་བཞིའི་ཆོས་འཁོར་དངོས་སམ་དེར་གཏོགས་ཀྱི་གསུང་རབ་
མ་གཏོགས་ཤེར་ཕྱིན་གྱི་མདོ་བཀར་མི་འདོད་མོད། མདོ་སྡེ་པ་ཇི་ལྟར་འདོད་པ་ཡིན་ཞེ་ན། དེ་
ལ་ཁ་ཅིག་ན་རེ ལུང་གི་རྗེས་འབྲང་གི་མདོ་སྡེ་པ་དང༌། རིགས་པའི་རྗེས་འབྲང་གི་མདོ་སྡེ་པ་
གཉིས་སུ་ཕྱེ་ནས། སྔ་མས་ཤེར་ཕྱིན་གྱི་མདོ་བཀར་མི་འདོད་ཀྱང་། ཕྱི་མས་བཀར་འདོད་པ་རྒྱལ་
ཚབ་རིན་པོ་ཆེ་བཞེད་པ་ལྟར་ཡིན། ཞེས་ཟེར་ན། དེ་མི་འཐད་དེ། སེམས་ཙམ་པ་ཕྱོགས་ནས་
གཞལ་ན་དེ་ལྟར་ཡིན་ཀྱང་། རྩ་འགྲེལ་ཀྱི་རང་སྐད་ལ་མདོ་སྡེ་པ་མཐའ་དག་གིས་ཤེར་ཕྱོགས་
ཀྱི་མདོ་བཀར་མི་འདོད་པར་འཆད་པའི་ཕྱིར་ཏེ། གང་ཟག་གི་བདག་འགོག་པའི་རང་འགྲེལ་
གནས་དགུ་པའི་(༥ བ)ལུགས་ལ་ཤེར་ཕྱིན་གྱི་མདོ་བཀར་མི་འཆད་པའི་ཕྱིར། བདེན་བཞིའི་
ཆོས་འཁོར་དངོས་སམ་དེར་གཏོགས་ཀྱི་གསུང་རབ་དེ་ལ་ཡང་སྡེ་སྣོད་གསུམ་དུ་ཡོད་དེ། ལྷག་
པ་ཚུལ་ཁྲིམས་ཀྱི་བསླབ་པ་དངོས་ཀྱི་བརྗོད་བྱའི་གཙོ་བོར་བྱེད་པའི་གསུང་རབ། ལྷག་པ་ཏིང་
-7-

(༢ཆ་སྐ༢ TU ཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ .FA
ངེ་འཛིན་གྱི་བསླབ་པ་དངོས་ཀྱི་བརྗོད་བྱའི་གཙོ་བོར་བྱེད་པའི་གསུང་རབ། ལྷག་པ་ཤེས་རབ་
ཀྱི་བསླབ་པ་དངོས་ཀྱི་བརྗོད་བྱའི་གཙོ་བོར་བྱེད་པའི་གསུང་རབ་གསུམ་དུ་ཡོད་པའི་ཕྱིར། དེ་
གསུམ་ཡོད་དེ། འདུལ་བ་ལུང་སྡེ་བཞིའི་ངོ་བོ་དང་པོ་དང་། དེའི་ནང་གསེས་ཀྱི་ཏིང་ངེ་འཛིན་
གྱི་བསླབ་པ་སྟོན་པ་ལྟ་བུ་གཉིས་པ་དང་། དེའི་ནང་གསེས་ཀྱི་ཆོས་རྣམས་ཀྱི་རང་སྤྱིའི་མཚན་
ཉིད་སྟོན་པ་རྣམས་གསུམ་པ་ཡིན་པའི་ཕྱིར། རྟགས་གསུམ་པ་འདི་གྲུབ་སྟེ། མངོན་པའི་སྡེ་
སྣོད་ཅེས་པ། བཅོམ་ལྡན་འདས་ཀྱིས་ལོགས་སུ་མ་གསུངས་པར་སིལ་བུར་གསུངས་པ་རྣམས་དགྲ་
བཅོམ་པ་བདུན་གྱིས་བསྡུས་པ་ལ་མངོན་པ་སྡེ་བདུན་འབྱུང་བའི་ཕྱིར། སྡོམ་ལས། ཡེ་ཤེས་
ལ་འཇུག་ཀ་ཏའི་བུས། །རབ་ཏུ་བྱེད་པ་དབྱིག་ཤེས་ཀྱིས། །རྣམ་ཤེས་ཚོགས་ནི་ལྷ་སྐྱིད་ཀྱིས །
ཆོས་ཀྱི་ཕུང་པོ་ཤཱ་རིའི་བུས། །གདགས་པའི་བསྟན་བཅོས་མོའུ་འགལ་བུས །འགྲོ་བའི་རྣམ་
གྲངས་གསུས་པོ་ཆེས། ཁམས་ཀྱི་ཚོགས་ནི་གང་པོས་བསྡུས། །ཞེས་གསུངས་པ་ལྟར་ཡིན་པའི་
ཕྱིར།
དེ་ལྟ་བུའི་ཆོས་མངོན་པ་སྡེ་བདུན་གྱི་དགོངས་པ་འགྲེལ་པ་ལ། སློབ་དཔོན་ཀུན་མཁྱེན་
གཉིས་པས་བརྗོད་བྱ་གཞི་ལྔ་དང་རྗོད་བྱེད་གནས་བརྒྱད་ཀྱི་སྒོ་ནས་འཆད་པ་ལ་ཆོས་མངོན་
པ་མཛོད་རྩ་བ་བམ་པོ་གཉིས་དང་། རང་འགྲེལ་བམ་པོ་སུམ་ཅུ་རྩ་གཉིས་ཀྱི་བདག་ཉིད་ཅན་འདི་
མཛད། རྩ་འགྲེལ་ཀྱི་དགོངས་པ་འགྲེལ་པ་ལ་སློབ་དཔོན་རྒྱལ་པོའི་སྲས་གྲགས་པའི་བཤེས་
གཉེན་དང༌། སློབ་དཔོན་གང་སྤེལ་གྱི་སོ་སོའི་འགྲེལ་བཤད་དོན་གསལ་བམ་པོ་དྲུག་ཅུ་པ་ཅིག་
དང༌། འགྲེལ་བཤད་མཚན་ཉིད་ཀྱི་རྗེས་སུ་འབྲངས་བ་བམ་པོ་དྲུག་ཅུ་པ་ཞིག་མཛད་དེ། (༦ན)
ལེགས་བཤད་ཀྱི་གཏེར་ཆེན་པོ་ཡིན་ནོ། །
གཞན་ཡང་། བདག་ཉིད་ཆེན་པོ་ཕྱོགས་གླང་གིས་མཛད་པའི་འགྲེལ་པ་གནད་ཀྱི་སྒྲོན་
མ་དང་། སློབ་དཔོན་བློ་བརྟན་གྱིས་མཛད་པའི་འགྲེལ་པ་གནམ་ལྕགས་ཐོག་གཟེར་དང༌།
སློབ་དཔོན་འདུས་བཟང་གིས་མཛད་པའི་འགྲེལ་པ་མདོ་དང་མཐུན་པ་དང་། བལ་པོ་ཞི་གནས་

ཆོས་མངོན་པ་མཛོད་ཀྱི་ལེགས་པར་བཤད་པ་ཤེས་བྱ་རབ་གསལ་ལས་གནས་དང་པོ་ཁམས་བསྟན་པ།
ལྷས་མཛད་པའི་ཉེར་མཁོའི་བསྟན་བཅོས་རྣམས་ཡོད་དོ།
འོ་ན། བསྟན་བཅོས་འདི་ལ་རྗོད་བྱེད་གནས་བརྒྱད་དུ་འབྱེད་པའི་རྒྱུ་མཚན་ཅི་ཡིན་ཞེ་
ན དེའི་རྒྱུ་མཚན་ཡོད་དེ། གདུལ་བྱས་ཐར་པ་ཐོབ་པའི་ཕྱིར་དུ་བསྟན་བཅོས་འདི་བརྩོམ་པ་
གང་ཞིག །ཐར་འདོད་ཀྱི་གདུལ་བྱས་གང་ལ་དམིགས་པའི་ཡུལ་དང༌། དེས་ཉམས་སུ་ལེན་
པའི་ལམ་དང་། བླངས་པའི་འབྲས་བུ་དང་གསུམ། ཡུལ་ལ་ཇི་ལྟ་བ་དང་ཇི་སྙེད་པ་གཉིས་ཡོད།
གནས་དང་པོ་གཉིས་ཀྱི་དམིགས་ཡུལ་ཇི་སྙེད་པ་དང་། གནས་གསུམ་པ་བཞི་པ་ལྔ་པ་གསུམ་
གྱིས་ཇི་ལྟ་བ་དང་། གནས་དྲུག་པས་ཉམས་སུ་ལེན་པའི་ལམ་དང་། གནས་བདུན་པ་དང་བརྒྱད་
པས་ཉམས་སུ་བླངས་པའི་འབྲས་བུ་དེ་བསྟན་པའི་ཕྱིར། གནས་དང་པོ་གཉིས་ཀྱིས་དེ་ལྟར་
བསྟན་པ་དེར་ཐལ། དང་པོས་ཕུང་ཁམས་སྐྱེ་མཆེད་དང་། གཉིས་པས་དབང་པོ་དང་རྒྱུ་
རྐྱེན་སོགས་བསྟན་པ་ཡིན་པའི་ཕྱིར།གནས་གསུམ་པ་སོགས་ཀྱིས་དེ་ལྟར་བསྟན་པ་དེར་ཐལ
དེ་རྣམས་ཀྱིས་བདེན་བཞིའི་དང་པོ་གསུམ་བསྟན་པའི་ཕྱིར། གནས་གསུམ་པས་སྡུག་བསྔལ་
བདེན་པ་དང་། བཞི་པ་དང་ལྔ་པས་ཀུན་འབྱུང་བདེན་པ་དང་། ལྔ་པའི་སྐབས་སུ་འགོག་བདེན་
ཡང་བསྟན་པའི་ཕྱིར། གནས་དྲུག་པས་དེ་ལྟར་བསྟན་པ་དེར་ཐལ། དེས་ལམ་ལྔ་བསྟན་པའི་
ཕྱིར དེས་བདེན་བཞིའི་ནང་ནས་ལམ་བདེན་བསྟན་པར་ཡང་གྲུབ་བོ། །གནས་བདུན་པ་དང་
བརྒྱད་པས་དེ་ལྟར་བསྟན་པ་དེར་ཐལ། བདུན་པས་ཐུན་མོང་མ་ཡིན་པའི་(༦བ)ཡོན་ཏན་འབྲས་
བུ་དང་། བརྒྱད་པས་ཐུན་མོང་བའི་ཡོན་ཏན་སྙོམས་འཇུག་བསྟན་པའི་ཕྱིར
འོ་ན། རྗོད་བྱེད་གནས་བརྒྱད་ཀྱི་བདག་ཉིད་ཅན་གྱི་བསྟན་བཅོས་འདིས་མངོན་པ་སྡེ་བདུན་
གྱི་དགོངས་པ་གང་གི་སྒོ་ནས་འཆད་པ་ཡིན། ཞེ་ན། བཤད་ཐབས་ཡན་ལག་ལྔའི་སྒོ་ནས་འཆད་
པ་ཡིན་ཏེ། ཆོས་རྣམས་རབ་ཏུ་རྣམ་འབྱེད་མེད་པར་ཞེས་སོགས་ཀྱིས་དགོས་དོན་གྱི་སྒོ་ནས་དང༌
བསྡུས་དོན་སྔར་བཤད་པ་ལྟར་བརྗོད་བྱ་གཞི་ལྔ་དང་། རྗོད་བྱེད་གནས་བརྒྱད་དུ་ཕྱེ་ནས་བསྟན་
པ་དང་ཚིག་དོན་གཞུང་རང་རང་གི་སྐབས་སུ་བཤད་པ་དང་། མཚམས་སྦྱར་ནི་སྔ་མ་སྔ་མ་ལས་
-9.

227]B11UWUTa1G ཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ། ས
ཕྱི་མ་ཕྱི་མ་འབྲེལ་ཆགས་སུ་འབྱུང་བ་དང་། བརྒལ་ལན་གྱི་རྒལ་བ་ལོ་གྲག་་ཟེར་གསུམ་རྣམས་
ལན་བྱེ་བྲག་སྨྲ་བའི་ལུགས་ལུང་རིགས་དང་སྦྱར་ནས་བཤད་པའི་སྒོ་ནས་འཆད་པའི་ཕྱིར
དེ་ལྟ་བུའི་བསྟན་བཅོས་འདི་འཆད་པ་ལ། བཞི་ཡོད་དེ། མཚན་གྱི་དོན འགྱུར་གྱི་ཕྱག
གཞུང་གི་དོན། འཇུག་གི་དོན་རྣམས་སུ་ཡོད་པའི་ཕྱིར།
མཚན་དོན་དང་འགྱུར་ཕྱག་འཆད་པ།
དང་པོ་ཡོད་དེ་ལེགས་སྦྱར་གྱི་སྐད་དང་། བསྟན་བཅོས་འདིའི་མཚན་ལ། ཨ་བྷི་དྷརྨ་ཀོ་
ཥཱ་ཀཱ་རི་ཀཱ་ཞེས་བྱུང༌། བོད་སྐད་དུ་བསྐྱུར་ན། ཆོས་མངོན་པའི་མཛོད་ཀྱི་ཚིག་ལེའུར་བྱས་པ་
ཞེས་བརྗོད་པའི་ཕྱིར། གཉིས་པ་ཡོད་དེ། འཇམ་དཔལ་གཞོན་ནུར་གྱུར་པ་ལ་ཕྱག་འཚལ་
ལོ། །ཞེས་ལོཙྪ་བ་དཔལ་རྩེགས་ཀྱིས་ཕྱག་མཛད་པའི་ཕྱིར།
གཞུང་གི་དོན་བཤད་པ།
༼མཆོད་བརྗོད་དང་དགོས་འབྲེལ་ཀྱི་སྐབས།༽
གསུམ་པ་གཞུང་གི་དོན་འཆད་པ་ལ། ཐོག་མར གང་ཞིག་ཀུན་ལ་མུན་པ་གཏན་བཅོམ་
ཞིང༌། །འཁོར་བའི་འདམ་ལས་འགྲོ་བ་དྲངས་མཛད་པ། །དོན་བཞིན་སྟོན་པ་དེ་ལ་ཕྱག་འཚལ
ཞེས་མཆོད་པར་བརྗོད་པ་མཛད་པ་ལ་དགོས་པ་ཡོད་དེ། རང་གི་སྟོན་པའི་ཆེ་བའི་བདག་ཉིད་
ཤེས་པར་བྱ་བའི་ཆེད་ཡིན་པའི་ཕྱིར་ཏེ རང་འགྲེལ་ལས། བསྟན་བཅོས་བྱེད་པར་འདོད་པས་
རང་གི་སྟོན་པའི་ཆེ་བའི་བདག་ཉིད་ཤེས་པར་བྱ་བའི་ཕྱིར། དེ་ལ་ཡོན་ཏན་བརྗོད་པ་སྔོན་དུ་འགྲོ་
བའི་ཕྱག་འཚལ་བ་བརྩོམ་མོ། །(༧ན) ཞེས་གསུངས་པའི་ཕྱིར།
-10-

ཆོས་མངོན་པ་མཛོད་ཀྱི་ལེགས་པར་བཤད་པ་ཤེས་བྱ་རབ་གསལ་ལས་གནས་དང་པོ་ཁམས་བསྟན་པ།
གཞུང་འདིས་སྟོན་པའི་ཆེ་བའི་བདག་ཉིད་བསྟན་པ་ཡིན་ཏེ། རྐང་པ་དང་པོས་རང་དོན་
ཕུན་ཚོགས། གཉིས་པས་གཞན་དོན་ཕུན་ཚོགས། གསུམ་པས་འཕྲིན་ལས་ཕུན་ཚོགས་དེ་
བསྟན་པའི་ཕྱིར། དང་པོ་གྲུབ་སྟེ། སྤངས་པ་ཕུན་ཚོགས་དངོས་སུ་བསྟན་ནས། རྟོགས་པ་ཕུན་
ཚོགས་ཤུགས་ལ་བསྟན་པའི་ཕྱིར། དེ་དངོས་སུ་བསྟན་པ་དེར་ཐལ། གང་ཞིག་ཅེས་པའི་སྒྲ་བདག་
ཅག་གི་སྟོན་པ་ཁོ་ན་ལ་འཇུག་ཅིང་། ཀུན་ནམ་ཐམས་ཅད་ནི་ཤེས་བྱ་ཐམས་ཅད་ལ་བརྗོད་
པ་དང་དེ་མངོན་སུམ་དུ་མཐོང་བ་ལ་སྒྲིབ་པའི་མུན་པའམ། མི་ཤེས་པ་སྤང་པའི་སྤངས་
པ་དངོས་སུ་བསྟན་པའི་ཕྱིར། དང་པོ་དེར་ཐལ། རང་འགྲེལ་ལས། གང་ཞིག་ཅེས་བྱ་བ་ནི། སངས་
རྒྱས་ཐམས་ཅད་ཀྱི་དབང་དུ་བྱས་ནས་སྨྲས་པའོ། ཞེས་གསུངས་པའི་ཕྱིར། འདིས་བདག་ཅག་
གི་སྟོན་པ་སངས་རྒྱས་མ་ཡིན་པར་འདོད་པ་ལེགས་པར་བཀག་པ་ཡིན་ནོ།
གཉིས་པ་དེར་ཐལ མདོ་ལས། བྲམ་ཟེ་ཐམས་ཅད་ཅེས་བྱ་བ་ནི་སྐྱེ་མཆེད་བཅུ་གཉིས་
པོ་ཇི་སྙེད་པ་དེ་སྙེད་དོ། །ཞེས་གསུངས་ཅིང༌། སྐྱེ་མཆེད་བཅུ་གཉིས་གང་རུང་མ་ཡིན་པའི་
ཆོས་མེད་པའི་ཕྱིར། རྟགས་གསུམ་པ་དེར་ཐལ། བདག་འཛིན་གྱི་རྩ་བ་ཅན་གྱི་ཕྲ་རྒྱས་བཅུ་ལྟ་
བུ་ཉོན་མོངས་ཅན་དང་། ཉོན་མོངས་ཅན་མ་ཡིན་པའི་མི་ཤེས་པའམ། མ་རིག་པ་གཉིས་པོ་དེ་
ལ་སྒྲིབ་པའམ་མུན་པར་བརྗོད་པ་གང་ཞིག །དེ་གཉིས་སྤངས་པར་དངོས་སུ་བསྟན་པའི་ཕྱིར། དང་
པོ་གྲུབ་སྟེ རང་འགྲེལ་ལས། མི་ཤེས་པ་ནི་ཡང་དག་པའི་དོན་མཐོང་བ་ལ་གེགས་སུ་གྱུར་
པའི་ཕྱིར་མུན་པ་སྟེ། ཞེས་གསུངས་པའི་ཕྱིར།
ཁ་ཅིག །སྒྲིབ་པ་གཉིས་པོ་དེ་གང་རུང་ལ་མུན་པ་དང་འདྲ་ཆོས་གྲུབ་པས་མ་ཁྱབ་ཟེར་ན
མི་འཐད་དེ། དེ་གཉིས་གང་རུང་ཡིན་ན་རང་རྒྱུད་ལྡན་གྱི་གང་ཟག་གིས་ཡང་(༧བ)དག་པའི་དོན་
མཐོང་བ་ལ་གེགས་བྱེད་པའམ་དེའི་རིགས་སུ་གནས་པས་ཁྱབ་པའི་ཕྱིར།
དེ་ལ་ཁོ་ན་རེ། དེ་མ་ཁྱབ་པར་ཐལ། སྤང་བྱ་ལ་དེས་མ་ཁྱབ་པའི་ཕྱིར དེར་ཐལ། དབང་
ཤེས་དང་དབང་པོ་གཟུགས་ཅན་གང་རུང་ལ་སྒོམ་སྤང་གི་ཁྱབ་པར་གསུངས་པའི་ཕྱིར། ཞེ་
-11-

(1215.3PONPNYJHI ཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ།། དཤོ ཏ་9ཚེ
ན ཐལ་འགྱུར་དང་པོ་ལ་མ་ཁྱབ་སྟེ། སྤང་བྱ་ལ་སྒྲིབ་པ་གཉིས་པོ་གང་རུང་ཡིན་པས་མ་ཁྱབ་
པའི་ཕྱིར
ཡང་ན། དབང་ཤེས་དང་དབང་པོ་གཟུགས་ཅན་རྣམས་ཀྱང་། རང་རྒྱུད་ལྡན་གྱི་གང་
ཟག་ཡང་དག་པའི་དོན་མཐོང་བ་ལ་གེགས་བྱེད་པའི་རིགས་སུ་གནས་པའི་ཕྱིར་ན་མུན་པ་དང་
འདྲ་ཆོས་སུ་གྲུབ་པར་ཁས་བླངས་པ་ལ་འགལ་བ་མེད་དོ། ཁོ་ན་རེ། སྒྲིབ་པ་དེ་གཉིས་སྤངས་
པ་རང་དོན་ཕུན་ཚོགས་སུ་མི་འཐད་པར་ཐལ། དགྲ་བཅོམ་པ་རྣམས་ཀྱིས་ཀྱང་དེ་གཉིས་
སྤངས་པའི་ཕྱིར། ཞེ་ན། མ་གྲུབ་སྟེ། དེ་རྣམས་ཀྱིས་ཉོན་མོངས་ཅན་མ་ཡིན་པའི་མི་ཤེས་པ་མ་
སྤངས་པའི་ཕྱིར་ཏེ། ཤཱ་རིའི་བུས་དེ་བཞིན་གཤེགས་པའི་ཐུགས་རྒྱུད་ཀྱི་ཟག་མེད་ཀྱི་ཕུང་པོ་
མ་ཤེས མོའུ་འགལ་ཀྱི་བུས་རང་གི་མ་འོད་ཟེར་ཅན་གྱི་དམྱལ་བར་སྐྱེས་པ་མ་ཤེས། ཡང་ཤཱ་
རིའི་བུས་ཁྱིམ་བདག་དཔལ་སྐྱེས་ཀྱི་རྒྱུད་ལ་ཐར་པའི་ས་བོན་ཡོད་པར་མ་ཤེས། དགྲ་བཅོམ་
པ་དེ་གཉིས་སོགས་མཐའ་དག་གིས་རྣམ་པའི་རབ་དབྱེ་མཐའ་ཡས་པ་མ་ཤེས་པའི་ཕྱིར།
རྟགས་རྣམས་དེར་ཐལ། དེ་རྣམས་མི་ཤེས་པའི་རྒྱུའམ་རྒྱུ་མཚན་ཡོད་པའི་ཕྱིར། དེར་ཐལ
སངས་རྒྱས་ཀྱི་ཆོས་ཟབ་ཅིང་ཕྲ་བ་ཡིན་པ་དང་། ཡུལ་ཤིན་ཏུ་བསྐལ་པ་ཡིན་པ་དང་། དུས་
ཤིན་ཏུ་བསྐལ་པ་དང་། ཁམས་དང་། འགྲོ་བ་དང་། སྐྱེ་སོགས་མཐའ་ཡས་པ་ལས་རིམ་པ་
བཞིན་དུ་གྲུབ་པའི་ཕྱིར་དེ་བཞིན་གཤེགས་པས་དེ་བཞི་མཁྱེན་པ་ཡིན་ཏེ། ངས་ནི་འདི་ཡི་ཐར་
པ་ཡི །ས་བོན་ཤིན་ཏུ་ཕྲ་བ་དག །ཚོན་དང་རྡོ་ཡི་གསེབ་ན་གསེར། །བག་ལ་ཞ་བ་ལྟ་བུར་
མཐོང་(༨ན) ཞེས་ཁྱིམ་བདག་ལ་ཐར་པའི་ས་བོན་ཡོད་པར་མཁྱེན་ནས་རབ་བྱུང་མཛད་དེ། རྨ་
བྱའི་མདོངས་ནི་གཅིག་པུ་ཡི། །རྒྱུ་ཡི་རྣམ་པ་ཐམས་ཅད་ནི། །ཀུན་མཁྱེན་མིན་པས་ཤེས་པ་
མིན། །ཞེས་སྲས་སྒྲ་གཅན་འཛིན་གྱིས་གསུངས་པ་ལྟར་རྣམ་པའི་རབ་དབྱེ་མཐའ་ཡས་པ་མཁྱེན་
ན། གཞན་གཉིས་མཁྱེན་པ་ལས་འོས་མེད་པའི་ཕྱིར
ཁ་ཅིག །མི་ཤེས་པའི་རྒྱུ་བཞི་ཉོན་མོངས་ཅན་མ་ཡིན་པའི་སྒྲིབ་པ་ཡིན་ཟེར་བ་མི་འཐད་དེ།
-12-

ཆོས་མངོན་པ་མཛོད་ཀྱི་ལེགས་པར་བཤད་པ་ཤེས་བྱ་རབ་གསལ་ལས་གནས་དང་པོ་ཁམས་བསྟན་པ
མི་ཤེས་པའི་རྒྱུ་མཚན་བཞི་སྒྲིབ་པར་མི་རུང་བའི་ཕྱིར་ཏེ གོང་དུ་རྫོགས་པའི་སངས་རྒྱས་ཀྱི་
ཆོས་ཟབ་ཅིང་ཕྲ་བ་སོགས་བཞི་སྒྲིབ་པར་མི་རུང་བའི་ཕྱིར། དེ་ཡང་ཉོན་མོངས་ཅན་མ་ཡིན་
པའི་མི་ཤེས་པ་ཤེས་སྒྲིབ་ཏུ་ཁས་བླངས་ཀྱི ཆོས་ཀྱི་བདག་འཛིན་གྱི་རྣམ་གཞག་ནི་མི་བྱ་སྟེ
ཕྱོགས་འདིའི་ཚད་ལྡན་གྱི་ལུང་ལས་མ་གསུངས་པའི་ཕྱིར་དང་། རིགས་པས་ཀྱང་མི་འཐད་པའི་
ཕྱིར འདི་དེར་ཐལ། ཆོས་ཀྱི་བདག་འཛིན་སྤོང་བའི་གཉེན་པོ་སྒོམ་ལམ་དགུའི་རྣམ་གཞག་
མི་འཐད་པའི་ཕྱིར་དང་། ཆོས་བདག་བཀག་པའི་ཆ་ནས་དེ་ཁོ་ན་ཉིད་དུ་སོང་བ་མེད་པའི་ཕྱིར
བཅོམ་ཞེས་པ་ཙམ་གྱིས་མི་ཆོག་པར་གཏན་བཅོམ་ཞེས་འབྱུང་བའི་རྒྱུ་མཚན་ཡོད་དེ། དངོས་ཀྱི་
གཉེན་པོ་ཡེ་ཤེས་བརྙེས་པའི་ཆ་ནས་སྤང་བྱ་དེ་སླར་མི་སྐྱེ་བའི་ཆོས་ཅན་དུ་བྱས་པའི་སྒོ་ནས་ཡིན་
པའི་ཕྱིར་ཏེ། རང་འགྲེལ་ལས། དེ་ཡང་སངས་རྒྱས་བཅོམ་ལྡན་འདས་རྣམས་ཀྱིས་གཉེན་པོ་
བརྙེས་ནས་ཤེས་བྱ་ཐམས་ཅད་ལ་ཕྱིས་མི་སྐྱེ་བའི་ཆོས་ཅན་དུ་གྱུར་པའི་ཕྱིར་གཏན་ནས་ཡེ་
བཅོམ་པ་སྟེ་དེའི་ཕྱིར་འདི་ནི་ཀུན་ལ་མུན་པ་གཏན་བཅོམ་པའོ། །ཞེས་གསུངས་པའི་ཕྱིར
གཞན་ཡང་གཏན་བཅོམ་ཞེས་སྨོས་པའི་རྒྱུ་མཚན་ཡོད་དེ། ཉན་རང་ལས་སྤངས་པ་ཁྱད་
པར་དུ་འཕགས་པར་བསྟན་པའི་ཆེད་དུ་ཡིན་པའི་ཕྱིར་ཏེ། (༨ བ)རང་འགྲེལ་ལས། རང་སངས་
རྒྱས་དང་ཉན་ཐོས་རྣམས་ཀྱང་ཉོན་མོངས་པ་ཅན་ཀྱི་རྨོངས་པ་དང་བྲལ་བའི་ཕྱིར་ཀུན་ལ་མུན་
པ་བཅོམ་པར་ནི་འདོད་མོད་ཀྱི། གཏན་ནས་ནི་མ་ཡིན་ཏེ། འདི་ལྟར་དེ་དག་ལ་སངས་རྒྱས་ཀྱི་
ཆོས་དང་ཡུལ་དང་དུས་ཤིན་ཏུ་བསྐལ་པ་དང་། དོན་རབ་ཏུ་དབྱེ་བ་མཐའ་ཡས་པ་རྣམས་ལ་
ཉོན་མོངས་པ་ཅན་མ་ཡིན་པའི་མི་ཤེས་པ་ཡོད་པ་ཉིད་དོ། །ཞེས་གསུངས་པའི་ཕྱིར
ཁོ་ན་རེ། དགྲ་བཅོམ་པ་གཉིས་ཀྱིས་ཀུན་ལ་མུན་པ་བཅོམ་པར་བཤད་པ་འདི་མི་འཐད་
པར་ཐལ ཉོན་མོངས་པ་ཅན་མ་ཡིན་པའི་མི་ཤེས་པ་མ་བཅོམ་པའི་ཕྱིར་ཏེ དེ་མ་སྤངས་པའི་
ཕྱིར། ཞེ་ན ཐལ་འགྱུར་དང་པོ་ལ་མ་ཁྱབ་སྟེ། དངོས་པོ་ལ་སྒྲིབ་པ་དེ་མ་བཅོམ་ཞིང་མ་སྤངས་
ཀྱང་། བཅོམ་པའམ་སྤངས་པར་གསུངས་པ་ནི། ཉོན་མོངས་པ་ཅན་མ་ཡིན་པའི་མི་ཤེས་པ་དེ་
-13-

TUCONCU ཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ ་71Wee
ཉིད་འདུན་པ་ལ་འདོད་ཆགས་དང་བྲལ་བའི་ཚུལ་གྱིས་སྤངས་པ་ལ་དགོངས་པའི་ཕྱིར། དེའི་
ཚུལ་གྱིས་སྤངས་པའང་ཡིན་ཏེ དོན་གསལ་ལས། དེ་བས་ན་ཉན་ཐོས་དང་རང་སངས་རྒྱས་
རྣམས་ཀྱིས་ཀྱང་འདུན་པའི་འདོད་ཆགས་སྤངས་པས་མིག་ལ་སོགས་པ་བཞིན་དུ་ཉོན་མོངས་
པ་ཅན་མ་ཡིན་པའི་མི་ཤེས་པ་དེ་ཉིད་སྤངས་པ་ཁོ་ན་ཡིན་ནོ། །ཞེས་གསུངས་པའི་ཕྱིར། དེ་རྩ་
བ་ནས་སྤངས་པ་མ་ཡིན་ཏེ། ཐོབ་པ་ཆད་པའི་ཚུལ་གྱིས་མ་སྤངས་པའི་ཕྱིར། ཁྱབ་སྟེ། ཉོན་མོངས་
གང་སྤངས་ཚད་ཐོབ་པ་ཆད་པའི་ཚུལ་གྱིས་སྤངས་དགོས་པའི་ཕྱིར་ཏེ། རང་འགྲེལ་ལས། ཇི་
ཙམ་གྱིས་ན་ཉོན་མོངས་པ་སྤངས་པ་ཞེས་བརྗོད་ཅེ་ན། རང་གི་རྒྱུད་ལ་ཡོད་པ་ནི་ཐོབ་པ་ན་
ཆད་པས་སོ། །ཞེས་གསུངས་པའི་ཕྱིར། རྟགས་བར་པ་རྐང་པ་གཉིས་པས་གཞན་དོན་དུ་ཕུན་
ཚོགས་བསྟན་པ་ཡིན་ཏེ། འཁོར་བའི་འདམ་ལས་འགྲོ་བ་རྣམས་སྐལ་པ་ཇི་ལྟ་བ་བཞིན་དུ་(༩ན)
དྲངས་པར་མཛད་པ་བསྟན་པའི་ཕྱིར་ཏེ། རང་འགྲེལ་ལས བཅོམ་ལྡན་འདས་ཐུགས་བརྩེ་
བ་དང་ལྡན་པས་དམ་པའི་ཆོས་སྟོན་པའི་ཕྱག་བརྐྱངས་པ་དག་གིས་སྐལ་པ་ཇི་ལྟ་བ་བཞིན་དུ་
དྲངས་སོ། །ཞེས་གསུངས་པའི་ཕྱིར།
དེ་ཡང་འཁོར་བ་ཞེས་པ་སྐྱེ་འཆི་གཅིག་ནས་གཅིག་ཏུ་བརྒྱུད་པ་ཡིན་ལ། འདྲ་ཆོས་ཡོད་
པས་འདམ་ཞེས་ཀྱང་བྱ་སྟེ། རང་འགྲེལ་ལས འཁོར་བ་ནི་འགྲོ་བ་ཀུན་ཆགས་པའི་གནས་ཡིན་
པའི་ཕྱིར་དང་། རྒལ་བར་དཀའ་བའི་ཕྱིར་འདམ་ལྟ་བུ་ཡིན་ཏེ། ཞེས་གསུངས་པའི་ཕྱིར། ཁོ་ན་
རེ། རང་ཅག་རྣམས་དེང་སང་འཁོར་བར་གནས་པ་འདི་མི་འཐད་པར་ཐལ། འགྲོ་བ་རྣམས་འཁོར་
བ་ལས་དྲངས་ཟིན་པའི་ཕྱིར། ཞེ་ན། སྐྱོན་མེད་དེ། སྐལ་ལྡན་དྲངས་ཀྱི་སྐལ་མེད་རྣམས་དེ་ལྟ་
མ་ཡིན་པའི་ཕྱིར་ཏེ། མདོ་ལས ཇི་ལྟར་ཉི་མ་ཤར་བ་ན། །ཡོངས་སྨིན་པདྨོ་ཁ་འབྱེད་ལྟར། དེ་
བཞིན་དེ་བཞིན་གཤེགས་བྱུང་ཡང༌། །བསམ་པ་ཡོངས་སྨིན་ཁོ་ན་སྦྱོང༌། །ཞེས་གསུངས་པའི་ཕྱིར།
འོ་ན། སྐལ་ལྡན་གྱི་གང་ཟག་འདྲེན་བཞིན་པ་དང་འདྲེན་འགྱུར་མེད་པར་འགྱུར་རོ།། ཞེ་
ན དེའི་ཡང་སྐྱོན་མེད་དེ། དེ་གཉིས་ལའང་དྲངས་ཞེས་འདས་པའི་སྒྲས་བརྗོད་པའི་ཕྱིར། དཔེར་
-14-

ཆོས་མངོན་པ་མཛོད་ཀྱི་ལེགས་པར་བཤད་པ་ཤེས་བྱ་རབ་གསལ་ལས་གནས་དང་པོ་ཁམས་བསྟན་པ
ན དུས་གསུམ་གཤེགས་པ་མི་ཡི་སེང་གེ་ཀུན། །ཞེས་དེ་བཞིན་གཤེགས་བཞིན་པ་དང་། གཤེགས་
འགྱུར་རྣམས་ལའང་འདས་པའི་སྒྲས་བསྟན་པ་ལྟ་བུ་ཡིན་པའི་ཕྱིར། རྟགས་ཐ་མ་རྐང་པ་གསུམ་
པས་འཕྲིན་ལས་ཕུན་ཚོགས་བསྟན་པར་གྲུབ་སྟེ། གདུལ་བྱ་རྣམས་ལ་དོན་ཇི་ལྟ་བ་བཞིན་དུ་དམ་
པའི་ཆོས་སྟོན་པར་མཛད་པ་བསྟན་པའི་ཕྱིར། ཐབས་དེས་གདུལ་བྱ་འཁོར་བ་ལས་དྲངས་ཀྱི
ཁྱབ་འཇུག་གི་རྫུ་འཕྲུལ་དང་། དབང་ཕྱུག་གི་དམ་པ་བྱིན་པ་ལྟ་བུའི་མཐུས་མ་ཡིན་ཏེ། རང་འགྲེལ་
ལས ཡང་དག་པ་ཇི་ལྟ་བ་བཞིན་དུ་སྟོན་པས་འཁོར་བའི་འདམ་ལས་འགྲོ་བ་དྲངས་ཀྱི་རྫུ་འཕྲུལ་
དང་དམ་པ་བྱིན་པའི་མཐུས་མ་ཡིན་ནོ། །ཞེས་གསུངས་པའི་ཕྱིར། ཡང་ན། རྫུ་འཕྲུལ་དང་དམ་
པ་བྱིན་པ་དང་མཐུ་དང་གསུམ་དུ་བྱས་ཏེ དོན་གསལ་ལས། རྣམ་པ་གཅིག་ཏུ་ན་རྫུ་འཕྲུལ་དང༌།
དམ་པ་བྱིན་པ་དང་། མཐུ་ཞེས་ཚིག་གསུམ་དུ་ཟླས་པ་དབྱེ་སྟེ། མཐུ་ནི་ནུས་པའི་ཁྱད་པར་ཡིན་
ནོ །ཞེས་གསུངས་པའི་ཕྱིར། ནུས་པའི་ཁྱད་པར་ཡང་སྐབས་སྟོབས་ཀྱིས་ཇི་ལྟར་རིགས་པར་
སྦྱར་གྱི་ཁ་ཅིག་ཐུན་མོང་གི་དངོས་གྲུབ་བརྒྱད་ལ་བྱེད་པ་ནི་མི་འཐད་དེ། གཞན་དང་འདྲེས་
འི་འོལ་ཚོད་དུ་ཟད་ཀྱི འགྲེལ་བཤད་གང་ལས་ཀྱང་མི་འབྱུང་བའི་ཕྱིར། ཁོ་ན་རེ། རྫུ་འཕྲུལ་
གྱི་མཐུས་མ་ཡིན། ཞེས་པ་མི་འཐད་དེ། སྟོན་པས་ཀྱང་རེས་འགའ་གདུལ་བྱ་ལ་རྫུ་འཕྲུལ་སྟོན་
པའི་ཕྱིར། ཞེ་ན། སྐྱོན་མེད་དེ དེ་ནི་གདུལ་བྱ་དད་པ་ཙམ་གྱི་ཆེད་ཡིན་གྱི། འཁོར་བ་ལས་གྲོལ་
བ་ལ་ངེས་པར་ཆོས་སྟོན་དགོས་པའི་ཕྱིར་རོ། །མདོར་བསྡུ་ན སློབ་དཔོན་དབྱིག་གཉེན་ཆོས་
ཅན ཕུན་ཚོགས་གསུམ་མངའ་བའི་ཐུབ་པ་བཅོམ་ལྡན་འདས་ལ་ཕྱག་འཚལ་བ་ཡིན་ཏེ། དེ་
ལ་སྒོ་གསུམ་གུས་པའི་ཚུལ་གྱིས་འདུད་པའི་ཕྱིར། ནས། ཞེས་པ། ལྷག་མ་འདྲེན་པའི་ཚིག་ཡིན་
པས་ཅི་ཞིག་བྱ། ཞེ་ན ཆོས་མངོན་མཛོད་ཀྱི་བསྟན་བཅོས་རབ་བཤད་བྱ། །ཞེས་རྩོམ་པར་དམ་
བཅའ་བ་གསུངས་ཏེ། དགོས་པ་ནི་རྩོམ་པ་མཐར་ཕྱིན་པའི་ཆེད་དུ་ཡིན་ནོ།
འོ་ན། ཆོས་མངོན་པ་གང་ཞེ་ན། བཤད་དུ་ཡོད་ཏེ། དངོས་བཏགས་མ་ཕྱེ་ན་དོན་དམ་པའི་
ཆོས་མངོན་པ་དང༌། བརྡར་བཏགས་པའི་ཆོས་མངོན་པ་གཉིས་སུ་ཡོད་པའི་ཕྱིར། དང་པོ་ཡོད་
-15-

|e gep ཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ རྩོ
དེ ཆོས་མངོན་ཤེས་རབ་དྲི་མེད་རྗེས་འབྲང་བཅས། །ཞེས་གསུངས་པ་ལས། ངོ་བོའི་དབང་
དུ་བྱས་ན། མཐོང་(༡༠ན) ལམ་སྒོམ་ལམ་མི་སློབ་ལམ་གསུམ་པོ་དེ་ཡིན འཁོར་དང་བཅས་
ན་ཟག་མེད་ཀྱི་ཕུང་པོ་ལྔ་ཡོད་པའི་ཕྱིར། དང་པོ་དེར་ཐལ། དེ་གསུམ་འདུས་བྱས་དང་ཟག་མེད་
ཀྱི་གཞི་མཐུན་ཡིན་པའི་ཕྱིར་ཏེ། ལམ་བདེན་ཡིན་པའི་ཕྱིར
ཁ་ཅིག །འདུས་བྱས་དང་ཟག་མེད་ཀྱི་གཞི་མཐུན་པར་དམིགས་པས་རབ་ཏུ་ཕྱེ་བ་ཞེས་
ཞིབ་ཆ་བྱེད་པ་མི་འཐད་དེ། རབ་ཕྱེ་སྨོས་པ་ལ་དགོས་པ་མེད་པའི་ཕྱིར་ཏེ། དེ་གཉིས་ཀྱི་གཞི་
མཐུན་ཡིན་ན། དོན་དམ་པའི་ཆོས་མངོན་པ་ཡིན་པས་ཁྱབ། ཚུར་ལའང་ཁྱབ་པའི་ཕྱིར རྟགས་
དང་པོ་དེར་ཐལ དེ་ཡིན་ན་ལམ་བདེན་ཡིན་པས་ཁྱབ་པ་གང་ཞིག །དོན་དམ་པའི་ཆོས་མངོན་
པ་དང་ལམ་བདེན་དོན་གཅིག་པའི་ཕྱིར། དང་པོ་དེར་ཐལ ལམ་བདེན་མ་ཡིན་པ་དང་འདུས་
བྱས་ཀྱི་གཞི་མཐུན་ཡིན་ན། ཟག་བཅས་ཡིན་པས་ཁྱབ་པའི་ཕྱིར། རྟགས་གཉིས་པ་དེར་ཐལ།
ལམ་བདེན་ཡིན་ན་དེ་གཉིས་ཀྱི་གཞི་མཐུན་ཡིན་དགོས་པའི་ཕྱིར
འོ་ན། ལམ་བདེན་མཐའ་དག་དོན་དམ་པའི་ཆོས་མངོན་པ་ཡིན་ན། ཤེས་རབ་ཅེས་འབྱུང་
བ་ཇི་ལྟར་ཡིན། ཞེ་ན དེའི་རྒྱུ་མཚན་ཡོད་དེ ཆོས་རབ་ཏུ་རྣམ་པར་འབྱེད་པའི་སྐབས་འདིར་
ཤེས་རབ་གཙོ་བོ་དང་། ཟག་མེད་ཀྱི་ཕུང་པོ་ལྔ་འཁོར་དུ་འབྱུང་བའི་ཕྱིར་ཏེ། རང་འགྲེལ་ལས།
ཆོས་མངོན་པ་ཞེས་བྱ་བ་འདི་གང་ཞེ་ན། ཆོས་མངོན་ཤེས་རབ་དྲི་མེད་རྗེས་འབྲང་བཅས། ཞེས་
བྱ་བ་སྟེ། དེ་ལ་ཤེས་རབ་ཅེས་བྱ་བ་ནི་ཆོས་རབ་ཏུ་རྣམ་པར་འབྱེད་པའོ། །དྲི་མེད་ཅེས་བྱ་བ་ནི་
ཟག་པ་མེད་པའོ། །རྗེས་འབྲང་བཅས་ཞེས་བྱ་བ་ནི་འཁོར་དང་བཅས་པ་སྟེ དེ་ལྟར་ཟག་པ་མེད་
པའི་ཕུང་པོ་ལྔ་ལ་ཆོས་མངོན་པ་ཞེས་བསྟན་པར་འགྱུར་རོ། །རེ་ཞིག་འདི་ནི་དོན་དམ་པའི་(༡༠བ)
ཆོས་མངོན་པའོ། ཞེས་དང་དོན་གསལ་ལས། ཆོས་མངོན་ཤེས་རབ་དྲི་མེད་རྗེས་འབྲང་
བཅས། །ཆོས་རབ་ཏུ་རྣམ་པར་འབྱེད་པའི་དུས་ན་ཤེས་རབ་གཙོ་བོ་ཡིན་པས་གཙོ་བོའི་ཚུལ་
གྱིས་ཤེས་རབ་སྨོས་སོ། །ཞེས་དང་། གང་སྤེལ་ལས། ཤེས་རབ་ཅེས་པ་ནི་གཙོ་བོ་ཡིན་པའི་
-16-

ཆོས་མངོན་པ་མཛོད་ཀྱི་ལེགས་པར་བཤད་པ་ཤེས་བྱ་རབ་གསལ་ལས་གནས་དང་པོ་ཁམས་བསྟན་པ།
ཕྱིར། ཆོས་མངོན་པ་ནི་ཕུང་པོ་ལྔའོ། །ཞེས་འབྱུང་བས་ཤེས་རབ་ཁོ་ན་ཆོས་མངོན་པ་ནི་མ་ཡིན་
ནོ །ཞེས་གསུངས་པའི་ཕྱིར། ཟག་མེད་ཀྱི་ཕུང་པོ་གཞན་བཞི་སླ།
ཟག་མེད་ཀྱི་གཟུགས་ཕུང་ནི ཟག་མེད་སྡོམ་པ་ལྟ་བུ་ཡིན་གྱི སྟོན་པ་ཤཱཀྱ་ཐུབ་པའི་ཐུགས་
རྒྱུད་ཀྱི་སོ་ཐར་གྱི་སྡོམ་པ་ལྟ་བུ་ལ་མི་བྱ་སྟེ། དེ་ཟག་བཅས་སུ་བྱ་དགོས་པའི་ཕྱིར་ཏེ། སོ་ཐར་
གྱི་སྡོམ་པ་ལ་ཟག་བཅས་ཀྱིས་ཁྱབ་པའི་ཕྱིར
དེ་ལ་ཁོ་ན་རེ། ལམ་བདེན་ཡིན་ན་ཤེས་པ་ཡིན་པས་མ་ཁྱབ་པར་ཐལ། དོན་དམ་པའི་ཆོས་
མངོན་པ་ལ་དེས་མ་ཁྱབ་པའི་ཕྱིར་ཏེ། དེར་གྱུར་པའི་གཟུགས་ཕུང་ཡོད་པའི་ཕྱིར་ཏེ། དེར་གྱུར་
པའི་ཟག་མེད་ཀྱི་གཟུགས་ཕུང་ཡོད་པའི་ཕྱིར། རྩ་བར་འདོད་ན། ལམ་ཡིན་ན་ཤེས་པ་ཡིན་
པས་མ་ཁྱབ་པར་ཐལ འདོད་པ་དེའི་ཕྱིར། འདོད་ན། མཐོང་ལམ་དང་སྒོམ་ལམ་སོགས་ལ་
དེས་མ་ཁྱབ་པར་ཐལ། འདོད་པ་དེའི་ཕྱིར། ཞེ་ན འདོད་པ་ཡིན་ཏེ། དེ་དག་ལའང་འཁོར་དང་
བཅས་ན་ཕུང་པོ་ལྔ་ཡོད་པའི་ཕྱིར། འོ་ན། སྒོམ་པའི་ལམ་ནི་རྣམ་པ་གཉིས་ཏེ། ཞེས་སྒོམ་ལམ་
ཟག་བཅས་ལ་བཤད་པ་མི་འཐད་པར་ཐལ་ལོ། ། ཞེ་ན སྐྱོན་མེད་དེ། དེ་ནི་ཞི་རགས་ཀྱི་རྣམ་པ་
ཅན་གྱི་འཇིག་རྟེན་པའི་སྒོམ་ལམ་ལྟ་བུ་ལ་དགོངས་པའི་ཕྱིར། དེ་ལྟར་བྱས་ན། སྒོམ་ལམ་ཟག་
བཅས་དང༌། འཇིག་རྟེན་པའི་སྒོམ་ལམ་ལ་སྒོམ་ལམ་གྱིས་མ་ཁྱབ་པར་བྱ་དགོས་པ་ཡིན་ནོ།
འོ་ན། དོན་དམ་པའི་ཆོས་མངོན་པ་དེས་གང་ལ་བརྟེན་པ་ཡིན་(༡༡ན) ཞེ་ན། བཤད་དུ་
ཡོད་དེ། མཐོང་ལམ་བསམ་གཏན་ས་དྲུག་གང་རུང་ལ་བརྟེན། སྒོམ་ལམ་མི་སློབ་ལམ་ཟག་
མེད་ས་དགུ་ལ་བརྟེན་པའི་ཕྱིར། དང་པོ་གྲུབ་སྟེ། དེ་ནི་ཆོས་མཆོག་དང་ས་གཅིག །ཅེས་ཆོས་
མཆོག་དང་ས་གཅིག་པར་གསུངས་པའི་ཕྱིར སྦྱོར་ལམ་ཆོས་མཆོག་བསམ་གཏན་ས་དྲུག་གང་
རུང་ལ་བརྟེན་པའི་ཕྱིར། ས་དེ་དང་དེ་ལ་བརྟེན་ཞེས་པ་ཡང་། ས་དེ་དང་དེའི་ངོ་བོར་སྐྱེས་པའི་
དོན་ཏེ། དཔེར་མཚོན་ན་མཐོང་ལམ་བསམ་གཏན་གྱི་དངོས་གཞི་ལ་བརྟེན་ན། དེ་བསམ་གཏན་
གྱི་དངོས་གཞི་ཡིན་དགོས་པའི་ཕྱིར།
-17-

1TIH182=༢UKY ཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ ཨ་T2EZང་
འོ་ན། ཆོས་མངོན་པ་ལ་ཟག་མེད་ཀྱི་ཕུང་པོ་ལྔ་འཁོར་དུ་འོང་ཚུལ་ཇི་ལྟར་ཡིན་ཞེ་ན བཤད་
དུ་ཡོད་དེ། འདོད་ཁམས་སུ་ཟག་མེད་མེད་ལྕོགས་མེད་ལ་བརྟེན་པའི་ཟག་མེད་ཀྱི་ཕུང་པོ་ལྔ།
བསམ་གཏན་དང་པོ་གཉིས་རང་སས་བསྡུས་པའི་ཡིད་བདེ་ལ་བརྟེན་པའི་ཟག་མེད་ཀྱི་ཕུང་པོ་
ལྔ བསམ་གཏན་གསུམ་པར་རང་སས་བསྡུས་པའི་སེམས་ཚོར་བདེ་བ་ལ་བརྟེན་པའི་ཟག་མེད་
ཀྱི་ཕུང་པོ་ལྔ། བསམ་གཏན་བཞི་པར་རང་སས་བསྡུས་པའི་ཚོར་བ་བཏང་སྙོམས་ལ་བརྟེན་པའི་
ཟག་མེད་ཀྱི་ཕུང་པོ་ལྔ གཟུགས་མེད་དང་པོ་གསུམ་དུ་རང་སས་བསྡུས་པའི་ཚོར་བ་བཏང་
སྙོམས་ལ་བརྟེན་པའི་ཟག་མེད་ཀྱི་ཕུང་པོ་བཞི་འཁོར་དུ་འོང་བའི་ཕྱིར
གཉིས་པ་བརྡར་བཏགས་པའི་ཆོས་མངོན་པ་ཡོད་དེ། དེ་ཐོབ་བྱ་ཕྱིར་གང་དང་བསྟན་བཅོས་
གང་། །ཞེས་འབྱུང་བ་ལས་ན། དོན་དམ་པའི་ཆོས་མངོན་པ་བརྗོད་བྱར་བྱེད་པའི་ཚིག་གམ་དེ་
ཐོབ་པའི་ཐབས་ཚོགས་སྦྱོར་གང་རུང་གིས་བསྡུས་པའི་ཐོས་བསམ་སྒོམ་གསུམ་གྱི་ཤེས་རབ་
བརྡར་བཏགས་པའི་ཆོས་མངོན་པ་ཡིན་པའི་ཕྱིར་ཏེ། རང་འགྲེལ་ལས། བརྡར་བཏགས་པ་ནི
དེ་ཐོབ་བྱ་ཕྱིར་གང་དང་བསྟན་བཅོས་གང་། ཞེས་བྱ་བ་སྟེ། གང་དང་ཞེས་བྱ་བ་ནི་ཐོས་པ་
དང་བསམ་(༡༡བ)པ་དང་སྒོམ་པ་ལས་བྱུང་བའི་ཤེས་རབ་ཟག་པ་དང་བཅས་པ་དང་། སྐྱེས་
ནས་ཐོབ་པ་རྗེས་སུ་འབྲང་བ་དང་བཅས་པའོ། །བསྟན་བཅོས་གང་ཞེས་བྱ་བ་ནི་དེ་ཡང་ཟག་
པ་མེད་པའི་ཤེས་རབ་དེ་ཐོབ་པར་བྱ་བའི་ཕྱིར། དེའི་ཚོགས་སུ་གྱུར་པས་ཆོས་མངོན་པ་ཞེས་
བྱའོ། །ཞེས་གསུངས་པའི་ཕྱིར། དོན་དམ་པའི་ཆོས་མངོན་པ་ལ་ཕུང་པོ་ལྔ་ཡོད་ན། ཆོས་མངོན་
པ་རང་གི་ངོ་བོ་ཕུང་པོ་གང་ཡིན་ཞེ་ན། ལྡན་མིན་འདུ་བྱེད་དུ་བྱ་སྟེ་འདུས་བྱས་གང་ཞིག་གཞན་
གང་ཡང་མ་ཡིན་པའི་ཕྱིར། དེ་བཞིན་དུ་ཐོས་བསམ་སྒོམ་གསུམ་གྱི་ཤེས་རབ་ཀྱང་ཕུང་པོ་བཞི་
པར་བྱའོ། །བསྟན་བཅོས་ཀྱི་ཚིག་གི་ཚོགས་གཟུགས་ཕུང་དང་། མིང་འདུ་བྱེད་ཀྱི་ཕུང་པོར་འཇོག་
སྟེ ཚིག་གམ་མིང་ཡིན་དེ་དག་ནི། །གཟུགས་དང་འདུ་བྱེད་དག་ཏུ་འདུས། །ཞེས་འོག་ནས་འབྱུང་
བ་ལྟར་རོ
-18-

ཆོས་མངོན་པ་མཛོད་ཀྱི་ལེགས་པར་བཤད་པ་ཤེས་བྱ་རབ་གསལ་ལས་གནས་དང་པོ་ཁམས་བསྟན་པ
འོ་ན བརྡར་བཏགས་པའི་ཆོས་མངོན་པ་ཉིད་མངོན་པ་དངོས་མ་ཡིན་ན། དེའི་མིང་གི་
འདོགས་པའི་རྒྱུ་མཚན་ཅི་ཡིན་ཞེ་ན། དེའི་རྒྱུ་མཚན་ཡོད་དེ། མངོན་པའི་མདོ་བསྟན་བཅོས་
ཀྱིས་མངོན་པ་བརྗོད་བྱར་བྱེད་པ་དང༌། ཚོགས་སྦྱོར་གང་རུང་གི་བསྡུས་པའི་ཤེས་རབ་གསུམ་
མངོན་པ་ཐོབ་བྱེད་ཡིན་པའི་ཆ་ནས་ཡིན་པའི་ཕྱིར། བཏགས་པའི་དགོས་པ་ཡོད་དེ། མངོན་
པ་ཐོབ་པར་འདོད་ན། མངོན་པའི་མདོ་བསྟན་བཅོས་ལ་ཐོས་བསམ་དང་ཤེས་རབ་གསུམ་ལ་
ཉམས་ལེན་བྱེད་དགོས་སོ་ཞེས་ཤེས་པའི་ཆེད་དུ་ཡིན་པའི་ཕྱིར། དངོས་ལ་གནོད་བྱེད་ཡོད་དེ
ཟག་མེད་མ་ཡིན་པའི་ཕྱིར། ཡང་ན་ཆོས་མངོན་པ་ཞེས་འདོགས་པའི་རྒྱུ་མཚན་ཡོད་དེ། རང་
གི་མཚན་ཉིད་འཛིན་པས་ཆོས་དང་མྱང་འདས་ལ་མངོན་དུ་ཕྱོགས་པས་ན་མངོན་པ་ཞེས་
བརྗོད་པའི་ཕྱིར་ཏེ། རང་འགྲེལ་ལས། ངེས་པའི་ཚིག་ཏུ་ན་རང་གི་མཚན་ཉིད་འཛིན་པའི་ཕྱིར་
ཆོས་ཏེ། དེ་ལྟ་བས་ན་འདི་ནི་དོན་དམ་པའི་ཆོས་(༡༢ན)མྱ་ངན་ལས་འདས་པའམ། ཆོས་ཀྱི་
མཚན་ཉིད་ལས་མངོན་དུ་ཕྱོགས་པའི་ཕྱིར་ཆོས་མངོན་པའོ། །ཞེས་གསུངས་པའི་ཕྱིར། བརྡར་
བཏགས་པའི་ཆོས་མངོན་པའི་མཚན་གཞི་ཤེས་རབ་གསུམ་པོ་དེས་གང་དུ་ཡོད་ཀྱང་བཤད་དུ་
ཡོད་དེ། སྐྱེས་ཐོབ་ཀྱི་ཤེས་རབ་ཁམས་གསུམ་ཀ་ན་ཡོད། ཐོས་བྱུང་གི་ཤེས་རབ་ཁམས་འོག་
མ་གཉིས་ཁོ་ན་ན་ཡོད། བསམ་བྱུང་གི་ཤེས་རབ་འདོད་ཁམས་ཁོ་ན་ན་ཡོད། སྒོམ་བྱུང་གི་
ཤེས་རབ་ཁམས་གོང་མ་གཉིས་ཁོ་ན་ན་ཡོད་པའི་ཕྱིར། རྟགས་གཉིས་པ་དེར་ཐལ། གཟུགས་
མེད་ཁམས་ན་སྒྲ་ཐོས་པ་མེད་པའི་ཕྱིར། གསུམ་པ་དེར་ཐལ གོང་མ་གཉིས་ན་སེམས་ལོང་
མེད་པར་ཏིང་ངེ་འཛིན་དུ་འགྲོ་བའི་ཕྱིར། བཞི་པ་དེར་ཐལ འདོད་ཁམས་མཉམ་པར་མ་བཞག་
པའི་ས་ཡིན་པའི་ཆ་ནས་ཡིན་པའི་ཕྱིར་ཏེ། རང་འགྲེལ་ལས། འདོད་པའི་ཁམས་ན་ནི་ཡིད་ལ་
བྱེད་པ་གསུམ་སྟེ། ཐོས་པ་དང་། བསམ་པ་ལས་བྱུང་བ་དང་། སྐྱེས་ནས་ཐོབ་པ་རྣམས་སོ།
གཟུགས་ཀྱི་ཁམས་ན་ནི་གསུམ་སྟེ། ཐོས་པ་དང༌། སྒོམ་པ་ལས་བྱུང་བ་དང་། སྐྱེས་ནས་
ཐོབ་པ་རྣམས་སོ། །བསམ་པ་ལས་བྱུང་བ་ནི་མེད་དེ། གང་གི་ཚེ་དེ་དག་རྩོམ་པའི་ཚེ་དེ་དག་ནི་
-19-

༢༧༠༡ ༢༦༦།༢༢༩༠༠ ཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ། 522-1**%
ཏིང་ངེ་འཛིན་ཁོ་ནར་ཉེ་བར་གནས་པ་ཡིན་ནོ། །གཟུགས་མེད་པའི་ཁམས་ན་ནི་སྒོམ་པ་ལས་
བྱུང་བ་དང༌། སྐྱེས་ནས་ཐོབ་པ་དག་གོ །ཞེས་གསུངས་པའི་ཕྱིར།
འོ་ན། བསྟན་བཅོས་འདི་ལ་ཆོས་མངོན་པ་མཛོད་ཅེས་བརྗོད་པའི་རྒྱུ་མཚན་གང་ཡིན་སྙམ་
ན བཤད་དུ་ཡོད་དེ། འདིར་དེའི་དོན་དུ་ཡང་དག་ཆུད་ཕྱིར་རམ། །འདི་ཡི་གནས་དེ་ཡིན་པས་
ཆོས་མངོན་མཛོད། །ཅེས་འབྱུང་བ་ལས་ན། གཞུང་འདིར་མངོན་པ་སྡེ་བདུན་གྱི་དོན་གཙོ་བོ་
རྣམས་བརྗོད་བྱའི་དོན་(༡༢བ)དུ་ཡང་དག་པར་ཆུད་པའི་རྒྱུ་མཚན་གྱིས་དེ་ལྟར་བརྗོད་པའི་ཕྱིར
དཔེར་ན། རལ་གྲི་གང་དུ་ཞུགས་པའི་ཤུགས་ལ་རལ་གྲིའི་ཤུགས་ཞེས་བརྗོད་པ་བཞིན་ནོ །ཡང་
ན་མངོན་པ་སྡེ་བདུན་པོ་དེ་ལ་ཆོས་མངོན་པ་མཛོད་ཅེས་བྱ་སྟེ། དེ་བསྟན་བཅོས་འདི་འབྱུང་བའི་
ཁུངས་སམ་གནས་ཡིན་པས་དེ་སྐད་བརྗོད་པའི་ཕྱིར། དཔེར་ན། རལ་གྲི་གང་ནས་འབྱིན་པའི་
གནས་ལ་རལ་གྲིའི་ཤུགས་ཞེས་བརྗོད་པ་བཞིན་ནོ།
འོ་ན། དགོས་པ་ཅིའི་ཕྱིར་དུ་སྟོན་པས་མངོན་པ་སྡེ་བདུན་གསུངས་ཤེ་ན། བཤད་དུ་ཡོད་
དེ ཆོས་རྣམས་རབ་ཏུ་རྣམ་འབྱེད་མེད་པར་ཉོན་མོངས་རྣམས། །གང་ཕྱིར་ཉེ་བར་ཞི་བར་བྱ་
བའི་ཐབས་མེད་ལ། །ཉོན་མོངས་པས་ཀྱང་འཇིག་རྟེན་སྲིད་མཚོ་འདིར་འཁྱམས་ཏེ། །དེ་བས་
དེ་ཕྱིར་འདི་ནི་སྟོན་པས་གསུངས་སོ་ལོ། །ཞེས་འབྱུང་བ་ལས། །ཉོན་མོངས་པའི་དབང་གིས་
འགྲོ་བ་སྲིད་མཚོར་འཁྱམས་པས་གདུལ་བྱ་རྣམས་ཀྱིས་དེ་སྤོང་དགོས་ལ། དེ་ཡང་ཆོས་རབ་ཏུ་
རྣམ་འབྱེད་ཀྱི་ཤེས་རབ་མེད་པར་མ་ཡིན་པས། དེའི་ཕྱིར་དུ་སྟོན་པས་མངོན་པའི་མདོ་གསུངས་
པའི་ཕྱིར ལོ་ཞེས་པ་མདོ་སྡེ་པས་མ་རང་བའི་ཚིག་ཡིན་པས། མངོན་པའི་གསུང་རབ་བསིལ་
བུར་གསུངས་པ་མ་གཏོགས་མངོན་པ་སྡེ་བདུན་སངས་རྒྱས་ཀྱི་བཀའ་མ་ཡིན་ཞེས་པའོ །
འོ་ན། མདོ་སྡེ་པའི་ལུགས་ལ། སྡེ་བདུན་སུས་བརྩམས་པ་ཡིན་ཞེ་ན། འདི་ལ་མཆིམས་
ཁུ་དབོན་ནི་འགྲེལ་བཤད་དོན་གསལ་གྱི་བཞེད་པར་མཛད་ནས་ཀ་་ཏའི་བུ་སོགས་དགྲ་བཅོམ་
པ་དེ་དང་དེས་བརྩམས་པ་ཡིན་ཞེས་གསུངས། རྗེ་བཙུན་རེ་མདའ་པ་ནི། ངན་རྟོག་རྣམས་ཀྱིས་
-20-

ཆོས་མངོན་པ་མཛོད་ཀྱི་ལེགས་པར་བཤད་པ་ཤེས་བྱ་རབ་གསལ་ལས་གནས་དང་པོ་ཁམས་བསྟན་པ།
བསྟན་པ་འདི་དཀྲུགས་སོ། །ཞེས་མངོན་པ་སྡེ་བདུན་ལ་ཟུར་ཟ་བའི་གསུང་ཡིན་པས་སོ་སྐྱེའི་
པཎྜི་ཏ་བདུན་གྱིས་བྱས་པ་ཡིན་ཞེས་གསུངས་
རང་ལུགས་སྔ་མ་ལྟར་ཡིན་ཏེ། སོ་སྐྱེའི་པཎྜི་ཏ་སུས་བྱས་ངོས་(༡༣ན)འཛིན་ཤིན་ཏུ་དཀའ་
བའི་ཕྱིར། དེ་ལ་ཁོ་ན་རེ། མདོ་སྡེ་པ་གཞིར་བཞག་ལ་ཀ་ཏའི་བུ་སོགས་འདུས་མ་བྱས་རྫ་ས་གྲུབ་
དང་། རྡུལ་ཕྲན་ཆ་མེད་ཁས་ལེན་པའི་གང་ཟག་དུ་ཐལ། དེ་རྣམས་མངོན་པ་སྡེ་བདུན་རྩོམ་པ་
པོ་ཡིན་པའི་ཕྱིར། རྟགས་ཁས འདོད་མི་ནུས་ཏེ། དགྲ་བཅོམ་པ་ཡིན་པས་མདོ་སྡེ་པར་ཁས་
ལེན་དགོས་པའི་ཕྱིར་དང་། དེ་རྣམས་ཀྱིས་འདུས་མ་བྱས་རྫས་གྲུབ་ཏུ་འཛིན་པའི་རྟོག་པ་དང་
རྡུལ་ཕྲན་ཆ་མེད་དུ་འཛིན་པའི་རྟོག་པ་སྤངས་པའི་ཕྱིར་ཏེ། དེ་རྣམས་ཀྱིས་གང་ཟག་རྟག་པར་
འཛིན་པ་རྟོག་པ་སྤངས་པའི་ཕྱིར་ཏེ། གང་ཟག་རྟག་གཅིག་རང་དབང་ཅན་དུ་འཛིན་པའི་རྟོག་
པ་སྤངས་པའི་ཕྱིར། ཞེ་ན། ཐལ་འགྱུར་དང་པོ་ལ་མ་ཁྱབ་སྟེ། དེ་རྣམས་ཀྱིས་གདུལ་བྱའི་དོན་
དུ་འདུས་མ་བྱས་རྫས་གྲུབ་སོགས་སྟོན་པའི་མངོན་པའི་བསྟན་བཅོས་མཛད་པའི་ཕྱིར། ཁ་
ཅིག ། ལོ་ཞེས་པ་སློབ་དཔོན་ཉིད་ཀྱིས་བྱེ་སྨྲ་ལ་མ་རངས་པའི་གསུང་ཡིན་ཟེར།
འོ་ན། སློབ་དཔོན་མདོ་སྡེ་པ་ཡིན་པར་ཐལ དམ་བཅའ་དེའི་ཕྱིར། འདོད་ན། བསྟན་བཅོས་
འདི་མདོ་སྡེ་པའི་རང་གཞུང་དུ་ཐལ འདོད་པའི་ཕྱིར། འདོད་ན། ལོ་ཞེས་པ་ཕ་རོལ་གྱི་འདོད་
པ་སྟོན་པ་མ་ཡིན་པར་མཛོད་རང་གཞུང་དུ་ཐལ། འདོད་པའི་ཕྱིར། འདོད་མི་ནུས་སྟེ། དོན་
གསལ་ལས། ལོ་ཞེས་བྱ་བའི་སྒྲ་འདི་ནི་ཆོས་མངོན་པ་བ་རྣམས་ཀྱི་གཞུང་ལུགས་ཡིན་གྱི། མདོ་
སྡེ་པ་ཁོ་བོ་ཅག་ནི་མ་ཡིན་ནོ། །ཞེས་ཕ་རོལ་གྱི་འདོད་པ་སྟོན་པར་བྱེད་པ་ཡིན་ནོ། །ཞེས་དང་།
གང་སྤེལ་ལས་ཀྱང་། ལོའི་སྒྲ་ནི་གཞན་གྱི་བསམ་པ་རབ་ཏུ་བསྟན་པར་བྱ་བའི་ཕྱིར་རོ། ཞེས་
གསུངས་པའི་ཕྱིར
གཞན་ཡང་། ལུགས་དེ་མི་འཐད་པར་ཐལ། སློབ་དཔོན་བྱེ་སྨྲ་ཡིན་པའི་(༡༣བ)ཕྱིར་ཏེ།
སྟོན་པ་ཤཱ ཀྱ་ཐུབ་པ་བྱེ་སྨྲ་ཡིན་པའི་ཕྱིར་ཏེ དེ་འདུས་མ་བྱས་རྫས་གྲུབ་དང་། རྡུལ་ཕྲན་ཆ་མེད་
-21-

༡་རྟ་(༡༢ ཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ།  ོམ་རཆོམ་
ཞལ་གྱིས་བཞེས་པའི་གང་ཟག་ཡིན་པའི་ཕྱིར། དེས་ན་བྱེ་སྨྲའི་སྐབས་སུ་སློབ་དཔོན་བྱེ་སྨྲ་དང་
མདོ་སྡེ་བའི་སྐབས་སུ་མདོ་སྡེ་པ་དང་། རྣམ་རིག་པའི་སྐབས་སུ་སེམས་ཙམ་པ་ཡིན་པ་སོགས་
ཀྱི་སྐབས་སྟོབས་ཤེས་པར་བྱའོ།
གཞུང་ཤོ་ལོ་ཀ་གཅིག་པོ་འདིས་བསྟན་བཅོས་ཀྱི་དགོས་སོགས་ཆོས་བཞི་བསྟན་པར་སྦྱར་
ཏེ ཆོས་རྣམས་ཞེས་པས་ཟག་བཅས་ཟག་མེད་ཀྱི་ཆོས་རྣམས་བསྟན་བཅོས་འདིའི་བརྗོད་བྱར་
བསྟན། རབ་ཏུ་རྣམ་འབྱེད་ཅེས་པས་ཆོས་དེ་རྣམ་པར་འབྱེད་པའམ་རྟོགས་པ་དགོས་པར་བསྟན།
མེད་པར་ཉོན་མོངས་རྣམས། ཞེས་སོགས་ཀྱི་ལྷག་མེད་མྱང་འདས་སམ། དེ་ཐོབ་པ་ཉིང་དགོས་
སུ་བསྟན་ཞིང་། འབྲེལ་པའང་ཤུགས་ལ་འབྱུང་བའི་ཕྱིར།
༼ཟག་བཅས་ཟག་མེད་ཀྱི་སྐབས།༽
འོ་ན། བསྟན་བཅོས་འདིས་ཆོས་རྣམས་བརྗོད་བྱར་བྱེད་པར་བཤད་ན། བཤད་བྱ་ཆོས་
རྣམས་ཇི་ལྟ་བུ་ཞེ་ན། བཤད་དུ་ཡོད་ཏེ། ཟག་བཅས་ཟག་པ་མེད་ཆོས་རྣམས། །ཞེས་འབྱུང་བ་
ལས་ཟག་བཅས་དང་ཟག་མེད་ཀྱི་ཆོས་གཉིས་ཡོད་པའི་ཕྱིར། ཟག་བཅས་ཡོད་དེ། ལམ་མ་
གཏོགས་པའི་འདུས་བྱས་རྣམས། །ཟག་བཅས། ཞེས་འབྱུང་བ་ལས། ལམ་བདེན་མ་གཏོགས་
པའི་འདུས་བྱས་མཐའ་དག་ཟག་བཅས་སུ་འཇོག་པའི་ཕྱིར། དེ་མཐའ་དག་ལ་ཟག་བཅས་ཞེས་
བརྗོད་པའི་རྒྱུ་མཚན་ཡོད་དེ། གང་ཕྱིར་དེ་དག་ལ། །ཟག་རྣམས་ཀུན་ཏུ་རྒྱས་པར་འགྱུར། །ཞེས་
འབྱུང་བ་ལས། དམིགས་པ་དང་མཚུངས་ལྡན་གྱི་སྒོ་ནས་ཟག་པ་ཀུན་ཏུ་རྒྱས་རུང་ཡིན་པའི་ཕྱིར།
ཁོ་ན་རེ། འོ་ན། འགོག་ལམ་གྱི་བདེན་པ་གཉིས་ཀྱང་ཟག་བཅས་སུ་འགྱུར་ཏེ། རྟགས་དེའི་
ཕྱིར། དེ་གཉིས་ལ་དམིགས་ནས་ཟག་པ་སྐྱེ་བ་ཡོད་པའི་ཕྱིར། ཞེ་ན་མ་ཁྱབ་སྟེ། (༡༤ ན)རང་
འགྲེལ་ལས འགོག་པ་དང་ལམ་གྱི་བདེན་པ་ལ་དམིགས་ནས་ཟག་པ་སྐྱེ་བར་འདོད་མོད་ཀྱི་
-22-

ཆོས་མངོན་པ་མཛོད་ཀྱི་ལེགས་པར་བཤད་པ་ཤེས་བྱ་རབ་གསལ་ལས་གནས་དང་པོ་ཁམས་བསྟན་པ།
དེ་གཉིས་ལས་རྒྱས་པར་མི་འགྱུར་བས་དེ་གཉིས་ཟག་པ་དང་བཅས་པ་ཉིད་དུ་ཐལ་བ་མེད་དོ།
ཞེས་གསུངས་པས་གྲུབ་པའི་ཕྱིར
གཉིས་པ་ཟག་མེད་ཀྱི་ཆོས་ཡོད་དེ། ཟག་མེད་ལམ་གྱི་བདེན་པ་དང་། །འདུས་མ་བྱས་
རྣམ་གསུམ་ཡང་སྟེ། །ནམ་མཁའ་དང་ནི་འགོག་པ་གཉིས། །ཞེས་འབྱུང་བ་ལས། ལམ་བདེན་
ནམ་མཁའ་སོ་སོར་བརྟགས་འགོག །སོ་སོར་བརྟགས་མིན་གྱི་འགོག་པ་སྟེ་བཞི་ཡོད་པའི་ཕྱིར།
ཕྱི་མ་གསུམ་གྱི་མཚན་གཞི་ཡོད་དེ། དེ་ལ་ནམ་མཁའ་མི་སྒྲིབ་པའོ། །སོ་སོར་བརྟགས་པར
འགོག་པ་གང༌། །བྲལ་བའོ་སོ་སོ་སོ་སོ་ཡི། །སྐྱེ་ལ་གཏན་དུ་གེགས་བྱེད་པ། །འགོག་གཞན་
སོ་སོར་བརྟགས་མིན་པས། །ཞེས་འབྱུང་བ་ལས། མི་སྒྲིབ་པའི་བདག་ཉིད་ཅན་གྱི་འདུས་མ་
བྱས་ཀྱི་ཆོས་དང་པོ་དང་། གཉེན་པོའི་སྟོབས་ཀྱིས་ཉོན་མོངས་སྤངས་པའི་བྲལ་བ་དེ་གཉིས་པ་
དང རང་གི་དགག་བྱ་སྐྱེ་བ་ལ་བགེགས་བྱེད་ཅིང་སོ་སོར་བརྟགས་འགོག་ལས་གཞན་པའི་
འགོག་པ་རྣམས་གསུམ་པ་ཡིན་པའི་ཕྱིར།
ཁོ་ན་རེ། འོ་ན། འགོག་པ་གཉིས་ཀྱང་ནམ་མཁར་ཐལ་ལོ། །ཞེ་ན་མི་འགྱུར་ཏེ། དེ་གཉིས་
ཀྱིས་རང་གི་དགག་བྱ་སོ་སོ་ལ་སྒྲིབ་པར་བྱེད་པའི་ཕྱིར་རོ། །ཡང་ཁོ་ན་རེ། ནམ་མཁའ་མི་སྒྲིབ་
པ་མ་ཡིན་པར་ཐལ། རྩིག་པའི་གོ་ས་ན་ནམ་མཁའ་མེད་པའི་ཕྱིར་ཏེ། རྩིག་པའི་གོ་སར་རྩིག་པ་
གཞན་མེད་པའི་ཕྱིར། ཞེ་ན་མ་ཁྱབ་སྟེ། རྩིག་པས་རང་གི་གོ་སར་གཟུགས་ཅན་གཞན་སྐྱེ་བའི་
གེགས་བྱེད་ཅིང༌། གོ་ས་དེར་ནམ་མཁའ་མེད་ན་རྩིག་པ་ཉིད་ཀྱང་མི་གནས་དགོས་པའི་ཕྱིར་
དང། མདོ་ལས་ཀྱང་། ནམ་མཁའ་ནི་རྟེན་མེད་པ། སྣང་བ་མེད་པ། དམིགས་པ་(༡༤ བ)མེད་
པའོ། །ཞེས་མི་སྒྲིབ་པར་གསུངས་པའི་ཕྱིར། ནམ་མཁའ་སོགས་གསུམ་པོ་དེ་ཟག་མེད་ཡིན་
པར་གྲུབ་སྟེ། དམིགས་པ་དང་མཚུངས་ལྡན་གྱི་སྒོ་ནས་ཟག་པ་ཀུན་ཏུ་རྒྱས་སུ་མི་རུང་བའི་ཕྱིར།
འདུས་མ་བྱས་གསུམ་པོ་རྫས་སུ་གྲུབ་པར་བྱ་དགོས་ཏེ། དེ་དངོས་པོ་ཡིན་པའི་ཕྱིར་ཏེ། དོན་བྱེད་
ནུས་པ་ཡིན་པའི་ཕྱིར་ཏེ། ནམ་མཁས་རླུང་རྟེན་པའི་དོན་བྱེད་ནུས། གཉིས་པས་རང་གི་ཐོབ་པ་
-23-

༢༢༢ZUTU ཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ། | m ཆོཊ
འཛིན་པའི་དོན་བྱེད་ནུས། གསུམ་པས་རང་གི་དགག་བྱ་སྐྱེ་བ་ལ་གེགས་བྱེད་ནུས་པའི་ཕྱིར་དང༌།
སྤང་བྱ་རྣམས་རྫ་ས་སོ་སོ་བ་ཡིན་པ་ཉིད་ཀྱིས་བྲལ་བ་རྣམས་ཀྱང་རྫས་སོ་སོ་བར་གྲུབ་པའི་ཕྱིར།
ཚིག་ལ་འཆོལ་བ་ཁ་ཅིག །ཆོས་ཐམས་ཅད་ཟག་བཅས་ཟག་མེད་གཉིས་སུ་འདུས་ཀྱང་།
ཡོད་ན་དེ་གཉིས་གང་རུང་ཡིན་པས་མ་ཁྱབ་སྟེ། དངོས་པོ་དང་ལྷག་མེད་མྱང་འདས་ཀྱི་ཐོབ་པ་
སོགས་ཀྱིས་མ་ངེས་པའི་ཕྱིར། ཞེས་ཟེར་ན། མི་འཐད་དེ། ཆོས་ཅན་རྫས་སྤྱི་མར་སོང་ཞིང་།
ལམ་བདེན་མ་ཡིན་པ་དང་འདུས་བྱས་ཀྱི་གཞི་མཐུན་ཡིན་ན་ཟག་བཅས་ཡིན་དགོས་པར་ཁས་
བླངས་པ་དང་འགལ་བའི་ཕྱིར།
ཡང་ཁོ་ན་རེ། ཟག་བཅས་ལ་ཟག་པ་ཀུན་ཏུ་རྒྱས་རུང་ཡིན་པས་མ་ཁྱབ་པར་ཐལ། དགྲ་
བཅོམ་པའི་མིག་དབང་ལྟ་བུས་མ་ངེས་པའི་ཕྱིར་ཏེ། དེ་སྤང་བྱར་ཁས་བླངས་དགོས་པས་ཟག་
བཅས་སུ་གྲུབ། དགྲ་བཅོམ་པའི་རྒྱུད་ལ་ཟག་པ་ཀུན་ཏུ་རྒྱས་པར་བྱེད་པ་མི་རུང་བའི་ཕྱིར ཞེ་
ན སྐྱོན་མེད་དེ། གཞན་རྒྱུད་ཀྱི་ཟག་པ་ཀུན་ཏུ་རྒྱས་པར་བྱེད་པ་ཡིན་པའི་ཕྱིར་ཏེ། དགྲ་བཅོམ་
པ་ལ་དམིགས་ནས་ཉོན་མོངས་སྐྱེ་བ་ཡོད་པར་ལུང་མང་པོ་ལས་གསུངས་པའི་ཕྱིར།
འོ་ན། བསྟན་བཅོས་འདིར་ཆོས་ཐམས་ཅད་ཟག་བཅས་ཟག་མེད་ཀྱི་ཆོས་གཉིས་ཁོ་ནར་
བསྡུས་ནས་སྟོན་པའི་རྒྱུ་མཚན་ཅི་ཡིན་ཞེ་ན། ཡོད་དེ། (༡༥ན)གདུལ་བྱས་བླང་དོར་འབྱེད་པའི་
ཕྱིར་དུ་བསྟན་བཅོས་འདི་གསུངས་པ་གང་ཞིག །ཟག་བཅས་ཀྱི་ཉོན་མོངས་དོར་བྱ་དང་། ཟག་
མེད་ཀྱི་རྣམ་བྱང་བླང་བྱར་མདོ་ཙམ་དུ་རྟོགས་པའི་ཆེད་དུ་ཡིན་པའི་ཕྱིར
ཀྑསྶ :
༼འདུས་བྱས་དང་དེའི་རྣམ་གྲངས་ཀྱི་སྐབས།༽
འདུས་བྱས་རྣམས་ཞེས་བཤད་ན། དེ་ཇི་ལྟ་བུ་ཞེ་ན། བཤད་དུ་ཡོད་དེ། འདུས་བྱས་ཆོས་
རྣམས་དེ་དག་ཀྱང་།གཟུགས་ལ་སོགས་པའི་ཕུང་པོ་ལྔ། །ཞེས་འབྱུང་བ་ལས། གཟུགས་ཀྱི་
-24-

ཆོས་མངོན་པ་མཛོད་ཀྱི་ལེགས་པར་བཤད་པ་ཤེས་བྱ་རབ་གསལ་ལས་གནས་དང་པོ་ཁམས་བསྟན་པ།
ཕུང་པོ། ཚོར་བའི་ཕུང་པོ། འདུ་ཤེས་ཀྱི་ཕུང་པོ། འདུ་བྱེད་ཀྱི་ཕུང་པོ། རྣམ་པར་ཤེས་པའི་ཕུང་
པོ་སྟེ་ལྔ་ཡོད་ཅིང་། འདུས་བྱས་ཡིན་ན་དེ་ལྔ་གང་རུང་ཡིན་པས་ཁྱབ་པའང་ཡིན་པའི་ཕྱིར་ཏེ།
གཞན་ཕལ་ཆེར་རྟོགས་སླ་ཞིང་། མི་རྟག་པ་དང་འདུས་བྱས་སོགས་དབྱེ་གཞི་རྣམས་དང་
རྣམ་མཁྱེན་ལྟ་བུ་ལྡན་མིན་འདུ་བྱེད་དུ་འཇོག་པའི་ཕྱིར་རོ།
འོ་ན། ལྡན་མིན་འདུ་བྱེད་དང་ཤེས་པ་གཉིས་མི་འགལ་བར་འགྱུར་རོ། ། ཞེ་ན། འདོད་པ་
ཡིན་ནོ། །འདི་ལ་བརྟེན་ནས་སྒྲ་གཟུགས་མ་ཡིན་ཟེར་བ་ཁེགས་པར་འགྱུར་བ་ཡིན་ཏེ། གཟུགས་
ཕུང་ཡིན་པའི་ཕྱིར། ཁྱབ་སྟེ། ཚོར་ཕུང་ཡིན་ན་ཚོར་བ་ཡིན་དགོས་པ་གང་ཞིག །འོག་མ་རྣམས་
ལའང་དེ་བཞིན་དུ་དགོས་པའི་ཕྱིར
འདུས་བྱས་དེ་དག་ཀྱང་མིང་གི་རྣམས་གྲངས་དུ་མའི་སྒོ་ནས་སྙད་པར་བྱ་བ་ཡིན་ཏེ། དེ་
དག་ཉིད་དུས་གཏམ་གཞི་དང༌།ངེས་པར་འབྱུང་བཅས་གཞི་དང་བཅས། །ཞེས་འབྱུང་བ་
ལས། དུས་དང་གཏམ་གྱི་གཞི་དང་། ངེས་པར་འབྱུང་བཅས་དང་། གཞི་དང་བཅས་པ་ཞེས་པའི་
མིང་གིས་བརྗོད་པའི་ཕྱིར། རྟགས་རྣམས་གྲུབ་སྟེ། རིམ་པ་བཞིན་ཐལ་ཟིན་པ་དང་། འོང་རྒྱུ་
དང སྐད་ཅིག་གཉིས་པར་མི་སྡོད་པ་སོགས་ཀྱི་ཟ་བའི་དུས་ཡིན་པ་དང་། གཏམ་བཟང་ངན་
ཕལ་ཆེར་འདིའི་སྟེང་ནས་འབྱུང་བ་དང་། ལྷག་མེད་མྱང་འདས་ཐོབ་པ་ན་འདི་ལས་ངེས་པར་
འབྱུང་དགོས་པ་དང་། རང་ཉིད་འབྱུང་བའི་གཞི་རྒྱུ་རྐྱེན་ལས་བྱུང་བའི་ཕྱིར། འདུས་བྱས་ཀྱི་སྒྲ་
དོན་ཀྱང་ཡོད་དེ། རང་འགྲེལ་ལས་རྐྱེན་རྣམས་འདུས་ཤིང་ཕྲད་ནས་བྱས་པ་དག་ནི་འདུས་བྱས་
རྣམས་ཏེ རྐྱེན་གཅིག་གིས་བསྐྱེད་པ་ནི་འགའ་ཡང་མེད་དོ། །ཞེས་འབྱུང་བ་ལྟར་ཡིན་པའི་ཕྱིར།
འོ་ན། ཕུང་པོ་ལྔ་རྫས་གཅིག་དང་ཐ་དད་གང་ཡིན་ཞེ་ན། ཁ་ཅིག་ལྔ་ཀ་རྫས་ཐ་དད་ཡིན་
ཟེར་བ་མི་འཐད་དེ། ཚོར་བ་དང་འདུ་ཤེས་རྫས་གཅིག་པའི་སྐབས་ཡོད་པའི་ཕྱིར་དང་། དེ་གཉིས་
ཀ་རྣམ་ཤེས་ཀྱི་ཕུང་པོ་དང་རྫས་གཅིག་པ་ཡོད་པའི་ཕྱིར། རྟགས་སྡོམ་པ་གྲུབ་སྟེ། གཟུགས་
འཛིན་མིག་གི་རྣམ་པར་ཤེས་པའི་འཁོར་དུ་བྱུང་བའི་ཚོར་འདུ་སོགས་འཁོར་ནང་ཕན་ཚུན་གཙོ་

lgepljjini ཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ།  ོམ་ཕུའོ།། ནོ་
བོ་དང་བཅས་པ་མཐའ་དག་རྫས་གཅིག་ཡིན་པའི་ཕྱིར། གཟུགས་ཕུང་དང་ཚོར་བ་སོགས་སེམས་
སེམས་བྱུང་རྣམས་ནི་རྫས་ཐ་དད་དུ་བྱ་དགོས་ཏེ། ཕྱི་དོན་ཁས་བླངས་དགོས་པའི་ཕྱིར། ཞིབ་
ཏུ་དཔྱོད་ཅིག ། 3A
འདུས་བྱས་བཞིན་དུ་ཟག་བཅས་ཀྱི་ཕུང་པོའང་མིང་གི་རྣམས་གྲངས་དུ་མའི་སྒོ་ནས་
བསྙད་པར་བྱ་བ་ཡིན་ཏེ གང་དག་ཟག་བཅས་ཉེར་ལེན་པའི། །ཕུང་པོའང་དེ་དག་འཐབ་བཅས་
ཀྱང་། །སྡུག་བསྔལ་ཀུན་འབྱུང་འཇིག་རྟེན་དང་། །ལྟ་གནས་སྲིད་པའང་དེ་དག་ཡིན། །ཞེས་
འབྱུང་བ་ལས། ཉེར་ལེན་དང་། འཐབ་བཅས་དང་། སྡུག་བསྔལ་དང་། ཀུན་འབྱུང་དང་འཇིག་
རྟེན་དང་། ལྟ་གནས་དང་། སྲིད་པ་ཞེས་པའི་མིང་གིས་བརྗོད་པའི་ཕྱིར། དང་པོ་གྲུབ་སྟེ། རྒྱུ་
ཉེར་ལེན་ལས་བྱུང་། འབྲས་བུ་ཉེར་ལེན་བསྐྱེད། གྲོགས་ཉེར་ལེན་ལ་རག་ལས་པའི་ཆ་ནས་
(༡༦ན)ཡིན་པའི་ཕྱིར་ཏེ། དཔེར་ན། རྩྭ་ལས་བྱུང་བའི་མེ། སྨན་བསྐྱེད་པའི་ཤིང་དང་། རྒྱལ་
པོ་ལ་རག་ལས་པའི་མི་རྣམས་ལ་དེའི་མིང་གིས་བརྗོད་པ་ལྟ་བུ་ཡིན་པའི་ཕྱིར། ཕྱི་མ་རྣམས་གྲུབ་
སྟེ། རིམ་པ་བཞིན། རང་གཞན་ལ་གནོད་པ་དང་། འཕགས་པ་དང་མི་མཐུན་པ་དང། སྡུག་
བསྔལ་ཀྱི་འབྱུང་ཁུངས་ཡིན་པ་དང༌། གཉེན་པོས་འཇིག་པ་དང་། ལྟ་ངན་སྐྱེ་བའི་གནས་ཡིན་
པ་དང་། ཡང་སྲིད་དུ་འཁོར་བ་ཡིན་པའི་ཕྱིར།
ཕུང་ཁམས་སྐྱེ་མཆེད་འཆད་པ།
༼གཟུགས་ཕུང་གི་སྐབས།༽ T283
འོ་ན། ཕུང་པོ་ལྔ་ཇི་ལྟ་བུ་ཞེ་ན། བཤད་དུ་ཡོད་དེ། དང་པོ་གཟུགས་ཕུང་གི་དབང་དུ་བྱས་
ནས། གཟུགས་ནི་དབང་པོ་ལྔ་དང་དོན། །ལྔ་དང་རྣམ་རིག་བྱེད་མིན་ཉིད། །ཅེས་འབྱུང་བ་ལས
།མིག་སོགས་དབང་པོ་ལྔ། གཟུགས་སོགས་དོན་ལྔ། རྣམ་པར་རིག་བྱེད་མ་ཡིན་པའི་གཟུགས་
-26-

ཆོས་མངོན་པ་མཛོད་ཀྱི་ལེགས་པར་བཤད་པ་ཤེས་བྱ་རབ་གསལ་ལས་གནས་དང་པོ་ཁམས་བསྟན་པ
དང་བཅུ་གཅིག་པོ་གཟུགས་ཕུང་ཡིན་པའི་ཕྱིར་ཏེ། གཟུགས་རུང་གང་ཞིག །དུ་མ་སྤུངས་པའི་
ཕྱིར། དང་པོ་གྲུབ་སྟེ། རེག་པས་གཟུགས་སུ་རུང་བ་དང་། ཡུལ་དཔྱད་པས་གཟུགས་སུ་རུང་བ་
གང་རུང་ཡིན་པའི་ཕྱིར། གཉིས་པ་གྲུབ་སྟེ། ཕལ་ཆེར་ཡུལ་གོ་ས་གནོན་ནུས་དུ་མ་སྤུངས་པ་
ཡིན་པའི་ཕྱིར། མིག་སོགས་དབང་པོ་ལྔ་ཡོད་དེ། དེ་དག་རྣམས་ཀྱི་རྣམ་ཤེས་རྟེན། །མིག་ལ་
སོགས་གཟུགས་དང་བ་རྣམས། །ཞེས་འབྱུང་བ་ལས། མིག་གི་རྣམ་པར་ཤེས་པའི་ཐུན་མོང་མ་
ཡིན་པའི་བདག་རྐྱེན་བྱེད་པའི་རིགས་སུ་གནས་པའི་ནང་གི་གཟུགས་ཅན་དང་བར་དམིགས་
པ་མིག་དབང་གི་མཚན་ཉིད་དམ་ངོ་བོར་འཇོག །དེས་རྣ་བ་སྣ་ལྕེ་ལུས་ཀྱི་དབང་པོ་བཞི་ལ་རིགས་
འདྲ་བའི་ཕྱིར།
དེ་རེ་རེ་ལ་རྟེན་བཅས་དང་དེར་མཚུངས་གཉིས་གཉིས་སུ་དབྱེ་བར་བྱ་སྟེ། མཚན་གཞིའི་
དབང་དུ་བྱས་ན་རྣམ་ཤེས་དེ་དང་དེའི་རྟེན་བྱེད་པའི་དབང་པོ་(༡༦ བ)གཟུགས་ཅན་པ་རྣམས་
དང་པོ་དང་། གཉིད་མཐུག་པོ་ལོག་བཞིན་པའི་གང་ཟག་གི་དབང་པོ་གཟུགས་ཅན་པ་རྣམས་
གཉིས་པ་ཡིན་པའི་ཕྱིར། མཚན་གཞི་གཉིས་པ་འདི་དེར་ཐལ། རྣམ་པར་ཤེས་པའི་བདག་རྐྱེན་
བྱེད་པའི་ངེས་པ་མེད་ཀྱང་དེ་བྱེད་པའི་རིགས་གནས་ཡིན་པའི་ཕྱིར། དེ་ལྟར་ཡང་རང་འགྲེལ་
ལས གཟུགས་དང་སྒྲ་དང་དྲི་དང་རོ་དང་རེག་བྱ་རྣམ་པར་ཤེས་པ་རྣམས་ཀྱི་རྟེན་དུ་གྱུར་པ་
གཟུགས་དང་བའི་བདག་ཉིད་ལྔ་པོ་གང་དག་ཡིན་པ་དེ་དག་ནི་རིམ་པ་བཞིན་དུ་མིག་དང་རྣ་
བ་དང་སྣ་དང་ལྕེ་དང་ལུས་དག་ཡིན་པར་རིག་པར་བྱ་སྟེ། བཅོམ་ལྡན་འདས་ཀྱིས་ཇི་སྐད་དུ།
དགེ་སློང་དག་མིག་ནི་ནང་གི་སྐྱེ་མཆེད་དེ་འབྱུང་བ་ཆེན་པོ་བཞི་དག་རྒྱུར་བྱས་པ་གཟུགས་དང་
བའོ། །ཞེས་གསུངས་སོ། །
དབང་པོ་ལྔའི་དབྱིབས་ཡོད་དེ། རིམ་པ་བཞིན། ཟར་མའི་མེ་ཏོག་ལྟ་བུ་དང་། གྲོ་ག་གཅུས་
ཏེ་བཅད་པ་ལྟ་བུ་དང་། མིག་སྨན་གྱི་ཐུར་མ་བཤིབས་པ་ལྟ་བུ་དང་། ཟླ་བ་ཕྱེད་པ་ལྟ་བུ་དང་།
བྱ་རེག་ན་འཇམ་གྱི་ལྤགས་པ་ལྟ་བུ་སྤྱི་གཙུགས་ནས་རྐང་མཐིལ་གྱི་བར་ཁྱབ་པ་རྣམས་ཡིན་

-pKNSUUDU ཁྲི་ཆེན་བཅོ་ལྔ་པ་པཎ་ཆེན་བསོད་ནམས་ས་པས་མཛད་པ
པའི་ཕྱིར།
གཟུགས་སོགས་དོན་ལྔ་བཤད་དུ་ཡོད་དེ། །གཟུགས་རྣམ་གཉིས་དང་རྣམ་ཉི་ཤུ། །སྒྲ་ནི་
རྣམ་པ་བརྒྱད་ཡོད་དེ། །རོ་ནི་རྣམ་དྲུག་དྲི་རྣམ་བཞི། །རེག་བྱ་བཅུ་གཅིག་བདག་ཉིད་དོ། །ཞེས་
འབྱུང་བ་ལས། གཟུགས་ལ་ཁ་དོག་གི་གཟུགས་དང་། དབྱིབས་ཀྱི་གཟུགས་གཉིས་ལས། དང་
པོ་ལ་བཅུ་གཉིས།ཕྱི་མ་ལ་བརྒྱད་ཡོད། སྒྲ་ལ་བརྒྱད། རོ་ལ་དྲུག །དྲི་ལ་བཞི། རེག་བྱ་ལ་བཅུ་
གཅིག་ཏུ་ཡོད་པའི་ཕྱིར། དང་པོ་གྲུབ་སྟེ། སྔོན་པོ་དང་། སེར་པོ་དང་། དཀར་པོ་དང་། དམར་པོ་
དང སྣང་བ་དང་། མུན་པ་དང་། སྤྲིན་དང་། དུ་བ་དང་། རྡུལ་དང་། (༡༧ན)ཁུག་སྣ་དང་། ཉི་
མ་དང་། གྲིབ་མ་དང་ཁ་དོག་གི་བཅུ་གཉིས་དང་། རིང་པོ་དང་། ཐུང་ངུ་དང་། ལྷམ་པ་དང་།
ཟླུམ་པོ་དང་། མཐོ་བ་དང་། དམའ་བ་དང་། ཕྱ་ལེ་བ་དང་། ཕྱ་ལེ་བ་མ་ཡིན་པ་སྟེ་དབྱིབས་ཀྱི་
བརྒྱད་ཡོད་པའི་ཕྱིར། ལྗང་ཁུ་དང་སྐྱེར་ཁ་སོགས་ལོགས་སུ་མི་འདྲེན་པའི་རྒྱུ་མཚན་ཡོད་དེ།
ཁ་དོག་དང་པོ་བཞིའི་འཕྲོ་འདུ་ལས་གྲུབ་པའི་ཕྱིར།
འོ་ན། སྤྲིན་སོགས་ཀྱང་བརྗོད་མི་རིགས་པར་འགྱུར་ཏེ། ཁ་དོག་ལས་མ་གཡོས་པའི་
ཕྱིར་ཞེ་ན། སྐྱོན་མེད་དེ། སྤྲིན་སོགས་སྒྱུ་མའི་གཟུགས་བརྟག་མི་བཟོད་པས། ཐག་རིང་པོ་ནས་
རྩིག་པ་ལྟར་སྣང་ཡང་། ཉེ་བ་ན་མི་སྣང་བས་གཟུགས་མིན་ནམ་སྙམ་པའི་དོགས་པ་སྐྱེ་བ་དེ་
དགག་པའི་ཆེད་དུ་ཡིན་པའི་ཕྱིར
གཉིས་པ་སྒྲ་ལ་བརྒྱད་ཡོད་དེ། ཟིན་པའི་འབྱུང་བ་ལས་བྱུང་བའི་སྒྲ་བཞི། མ་ཟིན་པའི་འབྱུང་
བ་ལས་གྱུར་པའི་སྒྲ་བཞི་སྟེ་བརྒྱད་ཡོད་པའི་ཕྱིར། དང་པོ་གྲུབ་སྟེ། ཟིན་པའི་འབྱུང་བ་ལས་གྱུར་
པ་སེམས་ཅན་དུ་སྟོན་པ་སྙན་པའི་སྒྲ་མི་སྙན་པའི་སྒྲ། སེམས་ཅན་དུ་མི་སྟོན་པ་སྙན་པའི་སྒྲ་མི་
སྙན་པའི་སྒྲ་རྣམས་སུ་ཡོད་པའི་ཕྱིར། མཚན་གཞི་ཡང་ཡོད་དེ། རིམ་པ་བཞིན། སྐྱེས་བུས་ཆོས་
འཆད་པའི་སྒྲ་དང་། མིས་ཚིག་རྩུབ་སྨྲ་བའི་སྒྲ་དང་། ཕེག་བརྡོ་བའི་སྒྲ་དང་། ཁུ་ཚུར་བརྡེག་པའི་
སྒྲ་རྣམས་ཡོད་པའི་ཕྱིར། རྟགས་གཉིས་པ་གྲུབ་སྟེ། མ་ཟིན་པའི་འབྱུང་བ་ལས་གྱུར་པའི་སེམས་
-28-

ཆོས་མངོན་པ་མཛོད་ཀྱི་ལེགས་པར་བཤད་པ་ཤེས་བྱ་རབ་གསལ་ལས་གནས་དང་པོ་ཁམས་བསྟན་པ
ཅན་དུ་སྟོན་པ་སྙན་པའི་སྒྲ་མི་སྙན་པའི་སྒྲ། སེམས་ཅན་དུ་མི་སྟོན་པ་སྙན་པའི་སྒྲ་མི་སྙན་པའི་སྒྲ་
རྣམས་སུ་ཡོད་པའི་ཕྱིར། མཚན་གཞི་ཡང་ཡོད་དེ། རིམ་པ་བཞིན། སྤྲུལ་པས་ཆོས་འཆད་པའི་
སྒྲ་དང་། སྤྲུལ་པས་ཚིག་རྩུབ་སྨྲ་བའི་སྒྲ་དང་། མཁར་རྔའི་སྒྲ་དང་། བྲག་རལ་(༡༧བ)བའི་སྒྲ་
རྣམས་ཡིན་པའི་ཕྱིར
གསུམ་པ་རོ་ལ་དྲུག་ཡོད་དེ། མངར་བ། སྐྱུར་བ། ཚ་བ། ལན་ཚ་བ། སྐ་བ ཁ་བ་རྣམས་
སུ་ཡོད་པའི་ཕྱིར།
བཞི་པ་དྲི་ལ་བཞི་ཡོད་དེ། དྲི་ཞིམ་པ། མི་ཞིམ་པ། དྲི་མཉམ་པ། མི་མཉམ་པ་རྣམས་སུ་
ཡོད་པའི་ཕྱིར
ལྔ་པ་རེག་བྱ་ལ་བཅུ་གཅིག་ཡོད་དེ། འབྱུང་བཞིའི་རེག་བྱ་བཞི། འབྱུང་འགྱུར་གྱི་རེག་བྱ་
བདུན་རྣམས་སུ་ཡོད་པའི་ཕྱིར། གཉིས་པ་གྲུབ་སྟེ། འཇམ་པ། རྩུབ་པ ལྕི་བ། ཡང་བ། གྲང་
བ བཀྲེས་པ། སྐོམ་པའི་རེག་བྱ་སྟེ་བདུན་ཡོད་པའི་ཕྱིར།
མངོན་པ་གོང་མར་དོན་ལྔ་སོ་སོ་ལ་དབྱེ་བ་གྲངས་མེད་དུ་བཤད་དེ། དེ་ཉིད་ལས་བལྟ་
བར་བྱའོ། །
༼རྣམ་པར་རིག་བྱེད་དང་རིག་བྱེད་མ་ཡིན་པའི་སྐབས།༽
གསུམ་པ་རྣམ་པར་རིག་བྱེད་མ་ཡིན་པའི་གཟུགས་བཤད་དུ་ཡོད་དེ། གཡེངས་དང་སེམས་
མེད་པ་ཡི་ཡང་། །དགེ་དང་མི་དགེ་རྗེས་འབྲེལ་གང་། །འབྱུང་བ་ཆེ་རྣམས་རྒྱུར་བྱས་པ། །དེ་
ནི་རྣམ་རིག་བྱེད་མིན་བརྗོད། །ཞེས་འབྱུང་བ་ལས། ངོ་བོ། དབྱེ་བ། སྒྲུབ་བྱེད་ཀྱི་རིག་པ། ཁྱད་
པར་གྱི་ཆོས་གཞན་བཤད་པ། རྩོད་པ་སྤངས་པ་སྟེ་ལྔའི་སྒོ་ནས་ཤེས་པར་བྱ་བ་ཡིན་པའི་ཕྱིར།
དང་པོ་ཡོད་དེ། ཁྱད་ཆོས་ལྔ་ལྡན་ཞིག་ལ་བརྗོད་པའི་ཕྱིར། གནས་སྐབས་ཀྱི་ཁྱད་པར། ངོ་བོའི་
-29-

UA༢༢༩༦༣༦) ཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ 27®
ཁྱད་པར དུས་ཀྱི་ཁྱད་པར རྒྱུའི་ཁྱད་པར ངེས་པའི་ཚིག་གི་ཁྱད་པར་དང་ལྡན་པའི་ཕྱིར
དང་པོ་ཡིན་ཏེ། སེམས་གཡེངས་པ་དང་སེམས་མེད་ཀྱི་སྙོམས་འཇུག་གཉིས་ཀྱི་གནས་སྐབས་
ན་ཡང་ཡོད་པའི་ཕྱིར། གཉིས་པ་ཡོད་དེ། དགེ་མི་དགེ་གང་རུང་ཡིན་པའི་ཕྱིར། གསུམ་པ་ཡིན་
ཏེ རྒྱུན་མཆོག་ཏུ་རྗེས་སུ་འབྲེལ་བའི་ཕྱིར། བཞི་པ་ཡིན་ཏེ། རང་གི་རྒྱུར་གྱུར་པའི་འབྱུང་བ་ཆེན་
པོ་རྒྱུར་བྱས་པ་ལས་བྱུང་བའི་ཕྱིར། ལྔ་པ་གྲུབ་སྟེ། རང་ཀུན་ནས་སླང་(༡༨ན)བའི་སེམས་
གཞན་གྱི་རྣམ་པར་རིག་པ་མ་ཡིན་ཞིང་། རང་ཉིད་ཀྱི་ཐ་སྙད་འཇུག་པ་གཟུགས་ལ་རག་ལས་པའི་
ཕྱིར། དེ་ལྟར་རང་འགྲེལ་ལས། སེམས་གཡེངས་པ་ཞེས་བྱ་བ་ནི་དེ་ལས་གཞན་པའི་སེམས་ཀྱིའང་
ཡིན་པའོ །སེམས་མེད་པའི་ཡང་ཞེས་བྱ་བ་ནི་འདུ་ཤེས་མེད་པ་དང་འགོག་པའི་སྙོམས་པར་
འཇུག་པས་ཡང་ཡིན་ནོ། །ཡང་ཞེས་བྱ་བའི་སྒྲ་ནི་མ་ཡེངས་པ་སེམས་དང་བཅས་པའི་ཡིད་
ཡིན་ནོ །ཞེས་བྱ་བར་མངོན་ནོ། །དགེ་དང་མི་དགེ་ཞེས་བྱ་བ་ནི། དགེ་ལེགས་དང་དགེ་ལེགས་
མ་ཡིན་པའོ། །རྗེས་འབྲེལ་གང་ཞེས་བྱ་བ་ནི་རྒྱུན་ནོ། །ཐོབ་པའི་རྒྱུན་ཡང་འདི་ལྟ་བུ་ཡོད་པས་
བྱེ་བྲག་ཏུ་བྱ་བའི་ཕྱིར་འབྱུང་བ་ཆེན་པོ་རྣམས་རྒྱུར་བྱས་པ་ཞེས་བྱ་བར་བརྗོད་དོ། །ཞེས་དང་
དེ་ནི་རྣམ་རིག་བྱེད་མིན་ཞེས་བྱ་ལ། དེ་ནི་ཞེས་བྱ་བའི་སྒྲ་ནི་དེའི་མིང་ཤེས་པར་བྱ་བའི་ཕྱིར།
གཟུགས་དང་བྱེད་པའི་རང་བཞིན་ནི་ཡིན་ཡང་རྣམ་པར་རིག་བྱེད་བཞིན་དུ་གཞན་དག་ལ་
རྣམ་པར་རིག་བྱེད་མ་ཡིན་པས་རྣམ་པར་རིག་བྱེད་མིན་པའོ། །བརྗོད་ཞེས་བྱ་བ་ནི་སློབ་དཔོན་
གྱི་ཚིག་ཡིན་པའི་ཕྱིར་སྟོན་པའོ། །ཞེས་གསུངས།
དེ་ལ་ཁྱད་ཆོས་ལྔ་དགོས་པ་དང་བཅས་པ་ཡིན་ཏེ། དང་པོས་དགེ་མི་དགེའི་སེམས་དང་
སྙོམས་འཇུག་གཉིས་རྣམ་པར་རིག་བྱེད་མ་ཡིན་པའི་གཟུགས་ཡིན་པ་སེལ། གཉིས་པས་མིག་
དང་མིག་གི་ཐོབ་པ་ལྟ་བུ་དེ་ཡིན་པ་སེལ། གསུམ་པས་རྣམ་པར་རིག་བྱེད་ཡིན་པས་དེ་སེལ།
བཞི་པས་དགེ་མི་དགེའི་ཐོབ་པ་དེ་སེལ ལྔ་པས་རྣམ་པར་རིག་བྱེད་མ་ཡིན་པའི་གཟུགས་ཞེས་
པའི་སྒྲ་དེ་གཏིང་ཚུགས་པའི་སྒྲ་ཡིན་པ་སེལ་བའི་ཕྱིར། སློབ་དཔོན་གྱི་ཚིག་ཅེས་པའི་སློབ་དཔོན་
-30-

ཆོས་མངོན་པ་མཛོད་ཀྱི་ལེགས་པར་བཤད་པ་ཤེས་བྱ་རབ་གསལ་ལས་གནས་དང་པོ་ཁམས་བསྟན་པ
(༡༨ བ)བསྟན་བཅོས་རྩོམ་པ་པོ་ལ་འཆད་པ་མང་ཡང་། རྩོམ་པ་པོ་བདག་ཉིད་ཀྱིས་བདག་
ཉིད་ལ་སློབ་དཔོན་ཞེས་བརྗོད་པ་འགྲིག་རྒྱུ་ཆུང་བ་ཉིད་མཆིམས་བསམ་བཟང་གིས་སྔོན་གྱི་
སློབ་དཔོན་གྱི་བརྗོད་པར་བཤད་པས་དཔྱད་པར་བྱའོ།
,, གཉིས་པ་དབྱེ་བ་ཡོད་དེ། སྡོམ་པ། སྡོམ་མིན བར་མའི་རྣམ་པར་རིག་བྱེད་མ་ཡིན་པའི་
གཟུགས་གསུམ་ཡོད་པར་འཆད་པ་ལྟར་ཡིན་པའི་ཕྱིར།
གསུམ་པ་སྒྲུབ་བྱེད་ཀྱི་རིགས་པ་ཡོད་དེ། རྣམ་གསུམ་དྲི་མེད་གཟུགས་གསུངས་དང་།
འཕེལ་དང་མ་བྱས་ལམ་སོགས་ཕྱིར། །ཞེས་པའི་སྐབས་སུ་འཆད་པར་འགྱུར་བའི་ཕྱིར།
བཞི་པ་ཁྱད་པར་གྱི་ཆོས་གཞན་བཤད་དུ་ཡོད་དེ། འདོད་གཏོགས་རྣམ་རིག་མིན་སྐད་
ཅིག །ཞེས་སོགས་ཀྱི་སྐབས་སུ་འཆད་པར་འགྱུར་བའི་ཕྱིར། ལྔ་པ་རྩོད་སྤང་ཡོད་དེ། སློབ་
དཔོན་འདུས་བཟང་གིས། འདི་ལ་མ་ཚང་བསྟན་བཅོས་འགལ །ཉམས་དང་དེ་མིན་དེ་ཉིད་
ཐལ །ཡང་སྒྲ་ལྷག་བརྗོད་ཁྱད་པར་དུ། །བྱ་བ་ཁྱད་པར་མ་བྱས་པའོ། །ཞེས་སྔར་བཤད་པའི་
ངོ་བོའི་ཁྱད་ཆོས་ལ་སུན་འབྱིན་པའི་རྩོད་པ་དང་། དེའི་ལན་གཉིས་ཀྱི་སྒོ་ནས་ཤེས་པར་བྱ་བ་
ཡིན་པའི་ཕྱིར དེའི་ཚུལ་ནི། ཁོ་ན་རེ། རྣམ་པར་རིག་བྱེད་མ་ཡིན་པའི་གཟུགས་སྐད་ཅིག་དང་
པོ་དེ་རྣམ་པར་རིག་བྱེད་མ་ཡིན་པའི་གཟུགས་མ་ཡིན་པར་ཐལ། རྒྱུན་མཆོག་ཏུ་རྗེས་སུ་འབྲེལ་
པ་དེ་མ་ཚང་བའི་ཕྱིར་ཁྱབ་པ་ཁས། ཡང་དེ་རྫས་ཡོད་མ་ཡིན་པར་ཐལ། རྒྱུན་མ་ཡིན་པའི་ཕྱིར
རྟགས་ཁས འདོད་ན། བསྟན་བཅོས་ལས་རྫས་ཡོད་དུ་བཤད་པ་དང་འགལ ཏིང་ངེ་འཛིན་
ལས་སྐྱེས་པའི་རྣམ་པར་རིག་བྱེད་མ་ཡིན་པའི་གཟུགས་དེ་འདྲ་བའི་གཟུགས་མ་ཡིན་པར་ཐལ།
གཡེངས་པ་དང་སེམས་མེད་ཀྱི་སྐབས་ན་མེད་(༡༩ན)པའི་ཕྱིར། མ་གཡེངས་པ་དང་སེམས་
དང་བཅས་པའི་སྐབས་ན་ཡོད་དོ་སྙམ་ན། འོ་ན། རྣམ་པར་རིག་བྱེད་ཀྱི་གཟུགས་ཀྱང་རིག་བྱེད་
མ་ཡིན་པའི་གཟུགས་སུ་ཐལ། ཁྱོད་འདོད་པ་དེའི་ཕྱིར། ཡང་གི་སྒྲ་ཡང་ལྷག་པ་ཡིན་ཏེ། སེམས་
གཡེངས་པའི་སྐབས་ན་ཡོད་པར་བཤད་པས སེམས་དང་བཅས་པའི་སྐབས་ན་ཡོད་པར་གོ་
-31-

སྐོར་སྔ་སྐUUA ཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ། (23
ནུས་པའི་ཕྱིར།
གཞན་ཡང་། མིང་གི་འདོགས་བྱ་མི་འཐད་དེ། ལུང་ལས་གཏན་དུ་མེད་ལ་ཐོགས་པ་མེད་
པའི་གཟུགས། ཞེས་གསུངས་པས། དེའི་མིང་གི་ཁྱད་པར་དུ་བྱ་དགོས་པ་ལས་མ་བྱས་པའི་ཕྱིར།
ཞེས་རྩོད་ནས་ཁོ་རང་གི་ལུགས་འཇོག་པ་ན། བྱས་པ་དང་ཡང་མི་འདྲ་བའི། །སེམས་ལའང་སེམས་
མེད་པ་ལ་གང་། །ལུང་བསྟན་ཐོགས་པ་མེད་པའི་གཟུགས། །དེ་ནི་རྣམ་རིག་བྱེད་མིན་འདོད།
ཞེས་གསུངས་།
སྔར་གྱི་རྩོད་པ་ཁྱེད་རང་ལའང་འཇུག་སྟེ། དེའི་ཚུལ་ནི། རྣམ་པར་རིག་བྱེད་ཀྱི་གཟུགས་
རིག་བྱེད་མ་ཡིན་པའི་གཟུགས་སུ་ཐལ། མ་གཡེངས་པ་དང་སེམས་དང་བཅས་པའི་གནས་
སྐབས་ན་ཡོད་པའི་ཕྱིར། ཞེས་པ་དང༌། ཏིང་ངེ་འཛིན་ལས་སྐྱེས་པའི་སྡོམ་པ་གཉིས་ལྟ་བུ་རྣམ་
པར་རིག་བྱེད་མ་ཡིན་པའི་གཟུགས་ཡིན་པ་ཉམས་པར་ཐལ། གཡེངས་པ་དང་སེམས་མེད་ཀྱི་
གནས་སྐབས་ན་མེད་པའི་ཕྱིར། ཞེས་འཕངས་ན། སྔ་ཕྱི་ལ་ལན་མེད་དོ། རྩོད་པ་རྩོད་ལན་འདི་
རྣམས་ནི་དོན་གསལ་ལས་འབྱུང་བ་སྟེ་སློབ་དཔོན་འདུས་བཟང་གིས་གཞན་དུ་སྨྲ་བ་བཀོད་ཀྱི་
ཁོང་གིས་མཛད་པའི་མཛོད་འགྲེལ་ལ་མི་སྣང་ངོ༌། །
༼འབྱུང་བ་བཞིའི་སྐབས།༽
འོ་ན། འབྱུང་བ་ཆེ་རྣམས་རྒྱུར་བྱས་པ། །ཞེས་བཤད་ན། འབྱུང་བ་བཞི་པོ་གང་ཞེ་ན།
བཤད་དུ་ཡོད་དེ། (༡༩ བ)འབྱུང་བདག་ནི་ས་ཁམས་དང་། །ཆུ་དང་མེ་རླུང་ཁམས་རྣམས
འཛིན་པ་ལ་སོགས་ལས་སུ་གྲུབ། །སྲ་གཤེར་དྲོ་ཉིད་གཡོ་བ་རྣམས། །ཞེས་འབྱུང་བ་ལས ངོ་
བོའི་དབང་དུ་བྱས་ན་སྲ་ཞིང་འཐས་པ་དང་། རླན་ཞིང་གཤེར་བ་དང། ཚ་ཞིང་སྲེག་པ། ཡང་ཞིང་
གཡོ་བ་རྣམས་རིམ་པ་བཞིན་དུ། ས་ཆུ་མེ་རླུང་གི་ངོ་བོར་འཇོག །བྱེད་ལས་ཀྱི་དབང་དུ་བྱས་ན།
-32-

ཆོས་མངོན་པ་མཛོད་ཀྱི་ལེགས་པར་བཤད་པ་ཤེས་བྱ་རབ་གསལ་ལས་གནས་དང་པོ་ཁམས་བསྟན་པ
རིམ་པ་བཞིན འཛིན་པར་བྱེད་པ་དང་། སྡུད་པར་བྱེད་པ་དང༌། སྨིན་པར་བྱེད་པ་དང༌། རྒྱས་
པར་བྱེད་པའི་བྱེད་ལས་དང་ལྡན། ངེས་ཚིག་གི་དབང་དུ་བྱས་ན དེ་རྣམས་ལས་འབྲས་བུ་འབྱུང་
བ་དང་། ཡོད་པ་རྒྱ་ཆེ་བརྟེན་པ། ལྟོས་པ་ཆེ། གནས་པ་ཐ་གྲུ་ཆེ་བས་ཆེན་པོ་དང༌། རང་གི་
མཚན་ཉིད་འཛིན་པས་ཁམས་ཞེས་ཀྱང་བརྗོད་པའི་ཕྱིར་ཏེ། རང་འགྲེལ་ལས། བཞི་པོ་དེ་དག་ནི་
རང་གི་མཚན་ཉིད་དང་རྒྱུར་བྱས་པའི་ཕྱིར་ཁམས་དག་གོ །ཞེས་དང༌། འདི་དག་གཟུགས་གཞན་
ཐམས་ཅད་ཀྱི་རྟེན་དུ་རག་ལས་པའི་ཕྱིར་ན་ཆེན་པོ་ཉིད་དོ། །ཞེས་སོགས་འབྱུང་བའི་ཕྱིར།
འོ་ན། ས་དང་དེའི་ཁ་དོག་དང་ཆུ་དང་དེའི་ཁ་དོག་སོགས་ལ་ཁྱད་པར་ཅི་ཡོད་ཅེ་ན
བཤད་དུ་ཡོད་དེ། འཇིག་རྟེན་གྱི་ནི་ཐ་སྙད་དུ། ཁ་དོག་དབྱིབས་ལ་ས་ཞེས་བརྗོད། །ཆུ་མེ་
ཡང་ངོ་རླུང་ཚོགས་ཁམས། །ཉིད་ཡིན་དེ་དང་འདྲ་བའང་ཡིན། །ཞེས་གསུངས་པ་ལས། འཇིག་
རྟེན་ན་ས་ཆུ་མེ་གསུམ་གྱི་ཁ་དོག་དང་དབྱིབས་ལ་དེ་དང་དེར་གྲགས་ཀྱང༌། གསུང་རབ་ལས་
དེ་མི་འབྱུང་། རླུང་ལ་ནི་འཇིག་རྟེན་པ་རྣམས་རེག་བྱ་དང་ཁ་དོག་ལ་འདི་གཡོ་བ་ཅེས་འཆད་པ་
ཡོད་པའི་ཕྱིར། གསུང་རབ་ལས་དེ་མི་འབྱུང་བར་ཐལ། ས་ལ་སོགས་པ་བཞི་པོ་སོ་སོ་རེག་བྱའི་
སྐྱེ་མཆེད་ཀྱིས་ཁྱབ། དེ་བཞིའི་ཁ་དོག་ལ་གཟུགས་ཀྱི་སྐྱེ་མཆེད་ཡིན་པས་ཁྱབ་པའི་ཕྱིར
འོ་ན། གཟུགས་(༢༠ན)ཕུང་དེ་ལྟར་ཡིན་མོད། གཟུགས་ཅན་གྱི་སྐྱེ་མཆེད་དང་། གཟུགས་
ཅན་གྱི་ཁམས་ཇི་ལྟ་བུ་ཡིན་ཞེ་ན། བཤད་དུ་ཡོད་དེ། དབང་དོན་དེ་དག་ཁོ་ན་ལ། །སྐྱེ་མཆེད་དང་
ནི་ཁམས་བཅུར་འདོད། །ཅེས་འབྱུང་བ་ལས། གཟུགས་ཅན་གྱི་སྐྱེ་མཆེད་བཅུ་དང་། དེའི་ཁམས་
བཅུ་ཡོད་པའི་ཕྱིར། གཟུགས་ཀྱི་སྐྱེ་མཆེད་ནས་ལུས་ཀྱི་སྐྱེ་མཆེད་ཀྱི་བར་བཅུ་དང་། གཟུགས་
ཁམས་ནས་ལུས་ཁམས་ཀྱི་བར་བཅུ་ཡོད་པའི་ཕྱིར། དབང་པོ་ལྔ་དང་དོན་ལྔ་གང་རུང་ཁོ་ན་ལ་
སྐྱེ་མཆེད་དང་ཁམས་བཅུ་འཇོག་པའི་རྒྱུ་མཚན་ཡོད་དེ། ཡིད་དང་ཆོས་ཀྱི་སྐྱེ་མཆེད་དང་། ཁམས་
ལ་དེ་མི་འཇོག་པའི་ཆ་ནས་ཡིན་པའི་ཕྱིར། གཟུགས་ཅན་ཀྱི་སྐྱེ་མཆེད་དང་། གཟུགས་ཕུང་གིས་
གཟུགས་ཀྱི་སྐྱེ་མཆེད་དང་གཟུགས་ཁམས་ལ་མ་ཁྱབ་སྟེ སྒྲ་གཟུགས་ཀྱི་སྐྱེ་མཆེད་མ་ཡིན་པའི་
-33-

YERUCHAMITHtA ཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ ༧ ཚེའི་ཆ་། ཆ
ཕྱིར་དང་། དེའི་ཁམས་ཀྱང་མ་ཡིན་པའི་ཕྱིར་ཏེ སྐྱེ་མཆེད་བཅུ་གཉིས་རེ་རེ་ནས་འགལ་ཞིང་།
ཁམས་བཅུ་གཉིས་ཀྱང་འགལ་བ་ཡིན་པའི་ཕྱིར འོག་མ་རྣམས་འདི་དང་མི་འདྲ་སྟེ། སྒྲ་དང་
སྒྲའི་སྐྱེ་མཆེད་དང་སྒྲའི་ཁམས་གསུམ་དོན་གཅིག་པ་ནས། ལུས་ལུས་དབང་ལུས་ཀྱི་སྐྱེ་མཆེད་
ལུས་ཀྱི་ཁམས་བཞི་པོ་དོན་གཅིག་པའི་བར་འཐད་པའི་ཕྱིར། སྐྱེ་མཆེད་གཞན་གཉིས་ལའང་
བཤད་དུ་ཡོད་དེ། ཆོས་དང་དེའི་གཞན་གཉིས་དོན་མི་གཅིག་ཀྱང་དེའི་གཞན་གཉིས་དོན་གཅིག་
ཅིང་། ཡིད་ཡིད་དབང་ཡིད་ཀྱི་སྐྱེ་མཆེད་ཡིད་ཀྱི་ཁམས་བཞི་དོན་གཅིག་ཏུ་བྱ་དགོས་པའི་ཕྱིར།
༼ཕུང་པོ་བར་པ་གསུམ་གྱི་སྐབས།༽
འོ་ན། ཕུང་པོ་བར་པ་གསུམ་ཇི་ལྟ་བུ་ཞེ་ན། བཤད་དུ་ཡོད་དེ། ཚོར་བ་མྱོང་བའོ་འདུ་ཤེས་
ནི། །མཚན་མར་འཛིན་པའི་བདག་ཉིད་དོ །འདུ་བྱེད་ཕུང་པོ་བཞི་ལས་གཞན། །ཞེས་གསུངས་
པ་ལས། ངོ་བོའི་དབང་དུ་བྱས་ན། རིམ་པ་བཞིན་(༢༠ བ)སིམ་གདུང་བར་མ་གསུམ་ཅི་རིགས་
པར་ཉམས་སུ་མྱོང་བ་དང་། རང་སྟོབས་ཀྱིས་ཡུལ་ལ་མཚན་མར་འཛིན་པ་དང་། ཕུང་པོ་གཞན་
བཞི་གང་རུང་མ་ཡིན་པའི་འདུས་བྱས་ཞིག་ལ་འཇོག །དབྱེ་བའི་དབང་དུ་བྱས་ན། དང་པོ་ལ་ངོ་
བོའི་སྒོ་ནས་ལུས་ཚོར་དང་། སེམས་ཚོར་གཉིས། བདག་རྐྱེན་གྱི་སྒོ་ནས་མིག་གི་འདུས་ཏེ་རེག་
པ་ལས་བྱུང་བའི་ཚོར་བ་སོགས་དྲུག །གཉིས་པ་ལ་མཚན་མར་འཛིན་པ་རྟོག་མེད་ཀྱི་འདུ་ཤེས་
དང་། བཀྲ་བར་འཛིན་པ་རྟོག་བཅས་ཀྱི་འདུ་ཤེས་གཉིས། གསུམ་པ་ལ་མཚུངས་ལྡན་འདུ་བྱེད་
དང་། ལྡན་མིན་འདུ་བྱེད་གཉིས་སུ་ཡོད་པའི་ཕྱིར། ཚོར་བའི་དབྱེ་བ་བཤད་དུ་ཡོད་དེ། ལུས་ཚོར་
དང་དབང་ཤེས་སུ་གྱུར་པའི་ཚོར་བ་དོན་གཅིག །སེམས་ཚོར་དང་ཡིད་ཤེས་སུ་གྱུར་བའི་ཚོར་
བ་དོན་གཅིག་པའི་ཕྱིར་དང་། མིག་གི་འདུས་ཏེ་རེག་པ་ལ་སོགས་པའི་ཚོར་བ་སོགས་དྲུག་པོ་
རེ་རེ་ལའང་བདེ་སྡུག་བཏང་སྙོམས་གསུམ་གསུམ་དུ་ཡོད་པའི་ཕྱིར།
-34-

ཆོས་མངོན་པ་མཛོད་ཀྱི་ལེགས་པར་བཤད་པ་ཤེས་བྱ་རབ་གསལ་ལས་གནས་དང་པོ་ཁམས་བསྟན་པ
mEm %
༼ཆོས་དང་ཆོས་ཁམས་བཅས་ཀྱི་སྐབས། ༽
ཆོས་ཀྱི་སྐྱེ་མཆེད་དང་། ཆོས་ཁམས་དང་ཡིད་ཀྱི་སྐྱེ་མཆེད་གསུམ་གྱི་མཚན་གཞི་ཡོད་དེ
དེ་གསུམ་རྣམ་རིག་བྱེད་མིན་དང་། །འདུས་མ་བྱས་རྣམས་བཅས་པ་ནི། །ཆོས་ཀྱི་སྐྱེ་མཆེད་
ཁམས་ཞེས་བྱ། །རྣམ་ཤེས་སོ་སོར་རྣམ་རིག་པ། །ཡིད་ཀྱི་སྐྱེ་མཆེད་ཀྱང་དེ་ཡིན། །ཞེས་འབྱུང་
བ་ལས ཕུང་པོ་བར་པ་གསུམ་དང་། རྣམ་པར་རིག་བྱེད་མ་ཡིན་པ་དང་འདུས་མ་བྱས་གསུམ་
པོ་སྐྱེ་མཆེད་བཅུ་གཉིས་ཀྱི་ནང་ནས་ཆོས་ཀྱི་སྐྱེ་མཆེད་དང་། ཁམས་བཅོ་བརྒྱད་ཀྱི་ནང་ནས་
ཆོས་ཁམས་དང་། རང་ཡུལ་སོ་སོར་རྣམ་པར་རིག་པར་བྱེད་པའི་གཙོ་བོ་རྣམ་རིག་དེ་ཕུང་པོ་
ལྔ་པ་རྣམ་ཤེས་ཀྱི་ཕུང་པོར་འཇོག་ཅིང་། ཡིད་ཀྱི་སྐྱེ་མཆེད་ཀྱང་གཙོ་བོ་རྣམ་རིག་དེ་ཉིད་ཡིན་
པའི་ཕྱིར དེར་མ་ཟད་དོན་གཞན་ཡང་བཤད་དུ་ཡོད་(༢༡ན)དེ། ཁམས་བདུན་དག་ཏུའང་
འདོད་པ་ཏེ། །རྣམ་པར་ཤེས་པ་དྲུག་དང་ཡིད། །ཅེས་འབྱུང་བ་ལས། རྣམ་ཤེས་ཀྱི་ཁམས་
དྲུག་དང་། ཡིད་ཁམས་དང་བཅས་པའི་བདུན་ཀྱང་རྣམ་ཤེས་ཀྱི་ཕུང་པོ་དེ་ཉིད་ཡིན་པའི་ཕྱིར།
ཡིད་ཁམས་ཀྱང་རྣམ་ཤེས་དྲུག་ལས་ལོགས་ན་ཡོད་པ་མ་ཡིན་ཏེ། དྲུག་པོ་འདས་མ་ཐག་པ་
ཡི། །རྣམ་ཤེས་གང་ཡིན་དེ་ཡིད་དོ། །ཞེས་འབྱུང་བ་ལས རྣམ་ཤེས་དྲུག་པོ་འདས་མ་ཐག་པ་
སྟེ་སྐད་ཅིག་སྔ་ཕྱི་བར་མ་ཆད་དུ་བྱུང་བའི་རྣམ་ཤེས་གང་ཡིན་པ་དེ་ཡིད་ཁམས་ཡིན་པའི་ཕྱིར།
འོ་ན། ཁམས་བཅོ་བརྒྱད་དུ་བྱེད་པ་མི་འཐད་པར་ཐལ། ཁམས་ཕྱི་མ་དྲུག་ཀ་ཡིད་ཁམས་
ཡིན་པའི་ཕྱིར། ཞེ་ན། མ་ཁྱབ་སྟེ དྲུག་པའི་རྟེན་ནི་རབ་བསྒྲུབ་ཕྱིར། ཁམས་ནི་བཅོ་བརྒྱད་དག་
ཏུ་འདོད། །ཅེས་འབྱུང་བ་ལས དྲུག་པ་ཡིད་ཀྱི་རྣམ་པར་ཤེས་པའི་བདག་རྐྱེན་ནི་རབ་ཏུ་བསྒྲུབ་
པའི་ཕྱིར་དུ་དམིགས་པ་ཡུལ་གྱི་ཁམས་དྲུག །རྟེན་དབང་པོའི་ཁམས་དྲུག །བརྟེན་པ་རྣམ་པར་
ཤེས་པའི་ཁམས་དྲུག་སྟེ་བཅོ་བརྒྱད་དུ་འདོད་པའི་ཕྱིར། དེ་ལྟར་ཕུང་ཁམས་སྐྱེ་མཆེད་མང་དུ་
-35-

\ EiteIR ཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ། TSU€T Q6
བཤད་ཀྱང་བསྡུ་ན་གསུམ་དུ་འདུས་པ་ཡོད་དེ། ཕུང་པོ་དང་ནི་སྐྱེ་མཆེད་དང་། ཁམས་གཅིག་
གིས་ནི་ཐམས་ཅད་བསྡུས། །ཞེས་འབྱུང་བ་ལས། ཡོད་ན་གཟུགས་ཕུང་ཡིད་ཀྱི་སྐྱེ་མཆེད་ཆོས་
ཁམས་གསུམ་པོ་གང་རུང་ཡིན་པའི་ཁྱབ་པར་བྱ་དགོས་པའི་ཕྱིར་ཏེ འདུས་བྱས་ཡིན་ན་དེ་ཡིན་
དགོས། འདུས་མ་བྱས་པའི་ཆོས་ཡིན་ན་ཡང་དེ་ཡིན་དགོས་པའི་ཕྱིར། དང་པོ་དེར་ཐལ། ཕུང་
པོ་ལྷག་མ་བཞི་པོ་གང་རུང་ཡིན་ན་ཡིད་ཀྱི་སྐྱེ་མཆེད་དང་ཆོས་ཁམས་གང་རུང་ཡིན་དགོས་
པའི་ཕྱིར་ཏེ། (༢༡བ)རྣམ་ཤེས་ཀྱི་ཕུང་པོ་ཡིན་ན ཡིད་ཀྱི་སྐྱེ་མཆེད་ཡིན་དགོས། གཞན་གསུམ་
པོ་གང་རུང་ཡིན་ན། ཆོས་ཁམས་ཡིན་དགོས་པའི་ཕྱིར། རྩ་རྟགས་གཉིས་པ་དེར་ཐལ འདུས་
མ་བྱས་པའི་ཆོས་ཡིན་ན། ཆོས་ཁམས་ཡིན་དགོས་པའི་ཕྱིར། དེ་ལྟར་བྱས་ན་ཡིད་དང་ཡིད་ཀྱི་
རྣམ་ཤེས་དོན་མི་གཅིག་ཅིང་། ཡིད་དང་ཡིད་ཤེས་དོན་མི་གཅིག་པར་གྲུབ་སྟེ། རྣམ་པར་ཤེས་པའི་
ཁམས་དང་པོ་ལྔ་ཡིད་ཀྱི་རྣམ་པར་ཤེས་པ་དང་ཡིད་ཤེས་གང་ཡང་མ་ཡིན་པའི་ཕྱིར་དང་།
ཡིད་ཀྱི་རྣམ་པར་ཤེས་པ་ལྟ་བུའི་འཁོར་དུ་བྱུང་བ་རྣམས་ཡིད་མ་ཡིན་ཀྱང་ཡིད་ཤེས་སུ་བྱ་དགོས་
པའི་ཕྱིར། དང་པོ་དེར་ཐལ། དེ་ལྔ་དབང་ཤེས་ཡིན་པའི་ཕྱིར། ཕྱི་མ་དེར་ཐལ། སེམས་དང་ཡིད་
རྣམ་ཤེས་གསུམ་དོན་གཅིག་པར་སྔར་བཤད་པས་གོ་ནུས་ཤིང་། འཆད་པར་ཡང་འགྱུར་བའི་
ཕྱིར་དང་། དབང་ཤེས་དང་ཡིད་ཤེས་ཕན་ཚུན་གཙོ་འཁོར་དུ་ལྡན་པ་མི་སྲིད་པའི་ཕྱིར།
འཆད་པོ་ཁ་ཅིག །ཁམས་བདུན་དག་ཏུའང་འདོད་པ་སྟེ། །ཞེས་པ་ཡིད་ཁམས་ལ་བདུན་
དུ་བྱེད་པའི་དོན་དུ་འཆད་པ་དང་། ཕུང་པོ་དང་ནི་སྐྱེ་མཆེད་དང་། །ཞེས་པ་རྐང་པ་གཉིས་ཀྱི་
དོན་ཆོས་ཐམས་ཅད་ཕུང་ཁམས་སྐྱེ་མཆེད་གསུམ་དུ་འདུ་བ་ལ་འཆད་པ་ནི་མི་རིགས་ཏེ། རྩོད་
པའི་སྐྱོན་ཡོད་པའི་ཕྱིར་ཏེ། ཡིད་ཁམས་ཡིད་ཁམས་ཀྱི་དབྱེ་བར་བྱེད་པ་མི་འཐད་པའི་ཕྱིར་དང༌
ཕུང་པོ་དང་ནི། ཞེས་སོགས་བྱེ་བྲག་པ་གཟུགས་ཕུང་། ཡིད་ཀྱི་སྐྱེ་མཆེད་ཆོས་ཁམས་གསུམ་
ལ་བཤད་པ་དེ་ཁོ་ན་དགོངས་པར་སོང་བའི་ཕྱིར་ཏེ། གཅིག་གིས་ནི། ཞེས་པའི་ཟུར་ལས་གྲུབ་
པའི་ཕྱིར།
-36-

ཆོས་མངོན་པ་མཛོད་ཀྱི་ལེགས་པར་བཤད་པ་ཤེས་བྱ་རབ་གསལ་ལས་གནས་དང་པོ་ཁམས་བསྟན་པ
འོ་ན། དེ་ལྟ་བུའི་ཕུང་ཁམས་སྐྱེ་མཆེད་གསུམ་གྱིས་ཆོས་ཐམས་ཅད་བསྡུས་ཚུལ་ཇི་ལྟར་
ཡིན་ཞེ་ན། བཤད་དུ་ཡོད་དེ། རང་(༢༢ན)གི་ངོ་བོ་ཉིད་ཀྱིས་ཏེ། །གཞན་གྱི་དངོས་དང་མི་ལྡན་
ཕྱིར། །ཞེས་གསུངས་པ་ལས། གཟུགས་ཅན་ཐམས་ཅད་དང་། གོང་དུ་བཤད་པའི་ཁམས་
བདུན་པོ་རྣམ་ཤེས་ཀྱི་ཕུང་པོ་དང་བཅས་པ་ནི་རིམ་པ་བཞིན་གཟུགས་ཕུང་དང་། ཡིད་ཀྱི་སྐྱེ་
མཆེད་ཀྱིས་རང་གི་ངོ་བོ་ཉིད་ཡིན་པའི་ཚུལ་གྱིས་བསྡུས། ལྷག་མ་ཐམས་ཅད་ཆོས་ཁམས་གཅིག་
པུས་རང་གི་ངོ་བོ་ཉིད་ཡིན་པའི་ཚུལ་གྱིས་བསྡུས་པའི་ཕྱིར། རྟགས་གྲུབ་སྟེ། བསྡུ་བྱ་དེ་དག་
ཆོས་གསུམ་པོ་དེ་ལས་རྫས་གཞན་གྱི་དངོས་པོ་དང་མི་ལྡན་པའི་ཕྱིར། ཇི་སྐད་སྨྲས་པ་རྣམས་
ལ་ཁ་ཅིག །ལྷག་མེད་དུ་འདའ་ཁ་མའི་དགྲ་བཅོམ་པའི་རྒྱུད་ཀྱི་ཡིད་དེ་ཡིད་ཁམས་ཡིན་པར་
ཐལ ཡིད་དང་ཡིད་ཁམས་དོན་གཅིག་པར་ཁྱོད་འདོད་པའི་ཕྱིར། འདོད་ན། དེ་འདྲའི་ཡིད་དེས་
རང་འབྲས་ཡིད་ཕྱི་མ་སྐྱེད་པར་ཐལ། འདོད་པའི་ཕྱིར། ཁྱབ་སྟེ། ཁམས་ཀྱི་དོན་རྒྱུའི་དོན་དུ་
བཤད་པའི་ཕྱིར། ཞེ་ན། སྐྱོན་མེད་དེ། ཁམས་ཀྱི་དོན་རང་གི་མཚན་ཉིད་འཛིན་པའི་དོན་དུའང་
བཤད་ཅིང་། དེའི་དབང་དུ་བྱས་པའི་ཡིད་ཁམས་ཡིན་པའི་ཕྱིར། དེ་ལྟ་མ་ཡིན་ན། དེ་མེད་
པར་ཐལ། ཁམས་བཅོ་བརྒྱད་པོ་གང་ཡང་མ་ཡིན་པའི་ཕྱིར། རྟགས་ཁས། ཡང་ཁོ་ན་རེ། མངོན་
པ་གོང་མ་ལྟར་ན། ཡིད་དང་ཡིད་དབང་དོན་གཅིག་པར་ཐལ། སྐབས་འདིར་དེ་གཅིག་པ་གང་
ཞིག །དེ་ཙམ་འདྲ་དགོས་པའི་ཕྱིར འདོད་ན། དེ་ལྟར་ན། ཀུན་གཞིའི་རྣམ་ཤེས་སྐད་ཅིག་དང་
པོ་ཡིད་དབང་ཡིན་པར་ཐལ འདོད་པའི་ཕྱིར། འདོད་ན། དེ་ལྟར་ན ཀུན་གཞིའི་རྣམ་ཤེས་སྐད་
གཅིག་གཉིས་པ་རང་གི་ཐུན་མོང་མ་ཡིན་པའི་བདག་རྐྱེན་ཡིད་དབང་ལ་བརྟེན་ནས་འབྱུང་
བར་ཐལ། འདོད་པའི་(༢༢བ)ཕྱིར། འདོད་ན། དེའི་ལུགས་ལ་དེ་ཡིད་ཀྱི་རྣམ་པར་ཤེས་པ་ཡིན་
པར་ཐལ་ལོ། །འདོད་ན། དེ་དེའི་ལུགས་ལ་རྣམ་ཤེས་ཚོགས་དྲུག་གང་རུང་དུ་ཐལ་ལོ། ཞེ་ན
འདིར་མ་ཁྱབ་སྟེ། ལམ་མ་ཞུགས་ཀྱི་དད་པའི་དབང་པོ་བྱང་ཕྱོགས་སོ་བདུན་གང་རུང་མ་ཡིན་
པ་ལྟ་བུ་ཡིན་པའི་ཕྱིར།
-37-

[21]BA13157 ཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ >""7153303
ཡང་ཁ་ཅིག །རང་གི་བདག་རྐྱེན་ཡིད་དབང་ལས་བྱུང་བའི་རྣམ་ཤེས་ཡིན་ན། ཡིད་ཀྱི་རྣམ་
ཤེས་ཡིན་པས་ཁྱབ་ཟེར་བ་མི་ལེགས་ཏེ། མིག་གི་རྣམ་པར་ཤེས་པ་སྐད་ཅིག་དང་པོ་དེ་དེ་སྐད་
ཅིག་གཉིས་པའི་ཐུན་མོང་མ་ཡིན་པའི་བདག་རྐྱེན་ཡིན་པའི་ཕྱིར་རོ།
འོ་ན། མིག་གཉིས་ཡོད་པས་ཁམས་བཅོ་བརྒྱད་དུ་གྲངས་མ་ངེས་པར་འགྱུར་རོ །ཞེ་ན།
དེའི་སྐྱོན་མེད་དེ། མིག་ལ་སོགས་པ་གཉིས་མོད་ཀྱི། །རིགས་དང་སྤྱོད་ཡུལ་རྣམ་པར་ཤེས །
འདྲ་བའི་ཕྱིར་ན་ཁམས་ཉིད། །མཛེས་བྱའི་ཕྱིར་ན་གཉིས་འབྱུང་ངོ། །ཞེས་གསུངས་པ་ལས།
གཉིས་པོ་ངོ་བོ་མིག་དང་། སྤྱོད་ཡུལ་གཟུགས་དང༌། འབྲས་བུ་མིག་གི་རྣམ་ཤེས་ཀྱི་བདག་རྐྱེན་
གསུམ་དུ་རིམ་པ་བཞིན་འདྲ་བས་ཁམས་གཅིག་ཏུ་བགྲང་བའི་ཕྱིར།
འོ་ན། གཉིས་ཀས་བྱ་བ་གཅིག་ལས་མི་བྱེད་ན། གཉིས་ཀྱི་དགོས་པ་ཅི་ཡོད་ཅེ་ན། ཡོད་དེ།
རྟེན་མཛེས་པར་བྱ་བ་དང་། ཡུལ་གསལ་བར་བྱ་བའི་ཕྱིར་དང༌། སྔོན་ཡིད་ལ་འདོད་པ་གོམས་
པ་ལས་ཀྱང་དེ་ལྟར་འགྱུར་བའི་ཕྱིར རྣ་བ་དང་སྣ་ལའང་དེ་བཞིན་སྦྱོར
འོ་ན། ཅིའི་ཕྱིར་ཕུང་ཁམས་སྐྱེ་མཆེད་གསུམ་གྱི་མིང་གིས་བརྗོད་ཅེ་ན། བཤད་དུ་ཡོད་
དེ། སྤུངས་དང་སྐྱེ་སྒོ་རིགས་ཀྱི་དོན། །ཕུང་པོ་སྐྱེ་མཆེད་ཁམས་རྣམས་ཡིན། །ཅེས་འབྱུང་
ལས། དུ་མ་སྤུངས་པ་དང་། སེམས་སེམས་བྱུང་སྐྱེ་ཞིང་མཆེད་པའི་སྒོ་(༢༣ན)འབྱེད་པ་དང་
རིགས་ཀྱི་དོན་ཡིན་པས་རིམ་པ་བཞིན་དེ་ལྟར་བརྗོད་པའི་ཕྱིར།
འོ་ན དེ་གསུམ་བསྟན་པ་ལ་དགོས་པ་ཅི་ཡོད་ཅེ་ན བཤད་དུ་ཡོད་དེ རྨོངས་དབང་འདོད་
རྣམ་གསུམ་གྱི་ཕྱིར། །ཕུང་པོ་ལ་སོགས་གསུམ་བསྟན་ནོ། །ཞེས་འབྱུང་བ་ལས། རྨོངས་པ་
གསུམ་ཟློག་པར་བྱ་བའི་ཕྱིར་དང་། དབང་པོ་རྣོ་འབྲིང་རྟུལ་གསུམ་རྗེས་སུ་བཟུང་བར་བྱ་བའི་
ཕྱིར་དང༌། ཚིག་གི་སྤྲོས་པ་བསྡུས་འབྲིང་རྒྱས་པ་འདོད་པ་རྗེས་སུ་བཟུང་བའི་ཕྱིར་དུ་དེ་ལྟར་
བསྟན་པའི་ཕྱིར། དང་པོ་གྲུབ་སྟེ། སེམས་བྱུང་ལ་རིལ་པོའི་བདག་ཏུ་རྨོངས་པ་དང་། གཟུགས་
ལ་རིལ་པོའི་བདག་ཏུ་རྨོངས་པ་དང་། སེམས་ལ་རིལ་པོའི་བདག་ཏུ་རྨོངས་པ་གསུམ་བཟློག་
-38-

ཆོས་མངོན་པ་མཛོད་ཀྱི་ལེགས་པར་བཤད་པ་ཤེས་བྱ་རབ་གསལ་ལས་གནས་དང་པོ་ཁམས་བསྟན་པ
པའི་ཕྱིར་དུ་དེ་གསུམ་རིམ་པ་བཞིན་བསྟན་པའི་ཕྱིར། གཉིས་པ་གྲུབ་སྟེ། གདུལ་བྱ་དེ་གསུམ་
རྗེས་སུ་བཟུང་པའི་ཕྱིར་དུ་རིམ་པ་བཞིན་དེ་རྣམས་བསྟན་པའི་ཕྱིར གསུམ་པ་གྲུབ་སྟེ། འདོད་
པ་གསུམ་པོ་རྗེས་སུ་བཟུང་བའི་ཕྱིར་དུ་དེ་གསུམ་རིམ་བཞིན་བསྟན་པའི་ཕྱིར
འོ་ན། སེམས་བྱུང་ཕལ་ཆེར་མཚུངས་ལྡན་འདུ་བྱེད་དུ་བསྡུས་ན། ཚོར་བ་འདུ་ཤེས་གཉིས་
ཕུང་པོ་ལོགས་པར་འཇོག་པའི་རྒྱུ་མཚན་ཅི་ཡིན་ཞེ་ན་དེ་ཡོད་དེ། རྩོད་པའི་རྩ་བར་གྱུར་པ་དང་།
འཁོར་བའི་རྒྱུ་ཕྱིར་རིམ་རྒྱུའི་ཕྱིར། །སེམས་བྱུང་རྣམས་ལས་ཚོར་བ་དང་། །འདུ་ཤེས་ལོགས་
ཤིག་ཕུང་པོར་བཞག །ཅེས་འབྱུང་བ་ལས་ཚོར་འདུ་གཉིས་རྩོད་པའི་རྩ་བར་གྱུར་པ་དང་། དེ་ལས་
འཁོར་བ་སྐྱེ་བའི་རྒྱུའི་གཙོ་བོ་བྱེད་པ་དང་། སེམས་བྱུང་གཞན་རྣམས་ལས་འདི་གཉིས་རགས་
ཤིང་། ཉོན་མོངས་ཀྱི་གོ་རིམ་གྱི་རྒྱུ་བྱེད་པའི་ཕྱིར་རོ། །དང་པོ་གྲུབ་སྟེ།(༢༣བ) ཁྱིམ་པ་རྣམས་
ཚོར་བ་བདེ་སྡུག་སོགས་ལ་བརྟེན་ནས་རྩོད། རབ་བྱུང་རྣམས་འདུ་ཤེས་ཕྱིན་ཅི་ལོག་ལ་བརྟེན་
ནས་རྩོད་པའི་ཕྱིར། ཁ་ཅིག །རིམ་རྒྱུའི་ཕྱིར། ཞེས་པ་ལས གཟུགས་ཕུང་གི་རྗེས་སུ་ཚོར་ཕུང་
རགས་པ་སོགས་ཕུང་པོ་ལྔའི་གོ་རིམ་ཀྱི་དབང་གིས་ཚོར་འདུ་གཉིས་ཕུང་པོ་ལོགས་པར་འཇོག་
པའི་དོན་དུ་འཆད་པ་མི་འཐད་དེ། སེམས་བྱུང་རྣམས་ཀྱི་ནང་ནས་རགས་པའི་དོན་དུ་བྱ་དགོས་
པའི་ཕྱིར་ཏེ སེམས་བྱུང་རྣམས་ལས། ཞེས་གསུངས་པ་དང། སེམས་བྱུང་རྣམས་རྣམ་ཤེས་ཀྱི་
ཕུང་པོ་ལས་རགས་པར་སྟོན་པ་སྐབས་སུ་མ་བབས་པའི་ཕྱིར།
འོ་ན། འདུས་མ་བྱས་ལ་སྐྱེ་མཆེད་དང་ཁམས་བཞག་ནས་ཕུང་པོ་མི་འཇོག་པའི་རྒྱུ་མཚན་
ཅི་ཡིན་ཞེ་ན དེ་ཡོད་དེ། ཕུང་པོ་དག་ཏུ་འདུས་མ་བྱས། །དོན་དུ་མི་རུང་ཕྱིར་མ་བཤད། ཞེས་
འབྱུང་བ་ལས། ཕུང་པོ་ལ་དུ་མ་སྤུངས་པ་ཞིག་དགོས་ཤིང་། །འདུས་མ་བྱས་ལ་དེ་མེད་པའི་ཆ་
ནས་ཡིན་པའི་ཕྱིར།
འོ་ན། ཕུང་ཁམས་སྐྱེ་མཆེད་རྣམས་སོ་སོའི་གོ་རིམ་ཇི་ལྟར་བཤད་པ་ལྟར་ངེས་པའི་རྒྱུ་མཚན་
ཅི་ཡིན་ཞེ་ན། བཤད་དུ་ཡོད་དེ། ཕུང་པོ་ལྔའི་གོ་རིམ་ངེས་ཚུལ་དང་། །སྐྱེ་མཆེད་བཅུ་གཉིས་དང་།
-39-

མཐུni ཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ ཨོཾ 9ཚེ
ཁམས་བཅོ་བརྒྱད་ཀྱི་གོ་རིམ་ངེས་ཚུལ་གཉིས་སུ་ཡོད་པའི་ཕྱིར། དང་པོ་གྲུབ་སྟེ། རིམ་བཞིན་
རགས་དང་ཀུན་ཉོན་མོངས། །སྣོད་སོགས་འདོད་ཁམས་ཇི་བཞིན་ནོ། །ཞེས་འབྱུང་བ་ལས
རགས་པ་དང་ཕྲ་བའི་སྒོ་ནས་དང་། ཉོན་མོངས་སྐྱེ་བའི་རིམ་པའི་སྒོ་ནས་དང༌། ཟས་ལ་ལོངས་
སྤྱོད་པའི་རིམ་པ་དང་མཐུན་པའི་སྒོ་ནས་དང༌། ཁམས་གསུམ་གྱི་རིམ་པ་དང་མཐུན་པའི་སྒོ་
ནས་གོ་རིམ་འདི་ལྟར་ངེས་པའི་ཕྱིར། རྩ་རྟགས་གཉིས་པ་གྲུབ་སྟེ། ད་ལྟའི་དོན་ཕྱིར་དང་པོ་
ལྔ། །འབྱུང་བ་ལས་གྱུར་(༢༤ ན)དོན་ཕྱིར་བཞི། །གཞན་ནི་ཆེས་རིང་མྱུར་འཇུག་ཕྱིར། །ཡང་
ན་ཇི་ལྟར་གནས་བཞིན་རིམ། །ཞེས་འབྱུང་བ་ལས། དབང་པོ་དྲུག་གི་གོ་རིམ་ངེས་པར་གྲུབ་
ཅིང་། དེ་གྲུབ་པས་ཡུལ་གཟུགས་སོགས་དྲུག་གི་གོ་རིམ་གྲུབ། དེ་གཉིས་གྲུབ་པས་རྣམ་ཤེས་
དྲུག་གི་གོ་རིམ་གྲུབ་པའི་ཕྱིར། དང་པོ་གྲུབ་སྟེ། གཟུགས་ཅན་གྱི་དབང་པོ་ལྔ་ཡུལ་ད་ལྟར་བ་
ཁོ་ནའི་ཡུལ་ཅན་ཡིན་པས་དང་པོར་དང་། ཡིད་དབང་དུས་གསུམ་ཀའི་ཡུལ་ཅན་ཡིན་པས་
ཕྱིས་བསྟན། གཟུགས་ཅན་ལྔའི་ནང་ནས་ཀྱང་དང་པོ་བཞི་འབྱུང་འགྱུར་ཁོ་ནའི་ཡུལ་ཅན་ཡིན་
པས་དང་པོར་དང་། ལུས་དབང་འབྱུང་བ་འབྱུང་འགྱུར་གཉིས་ཀའི་ཡུལ་ཅན་ཡིན་པས་ཕྱིས་བསྟན
དང་པོ་བཞིའི་ནང་ནས་ཀྱང་མིག་རྣ་གཉིས་མ་ཕྲད་པར་ཡུལ་འཛིན་པས་དང་པོར་དང་། རྣ་ལྕེ་
གཉིས་ཕྲད་ནས་ཡུལ་འཛིན་པས་ཕྱིས་བསྟན། དང་པོ་གཉིས་ཀྱི་ནང་ནས་ཀྱང་མིག་ཡུལ་རིང་
བ་ལ་འཇུག་པས་སྔར་དང་། རྣ་བ་དེ་ལ་ལྟོས་ཏེ་ཡུལ་ཉེ་བ་ལ་འཇུག་པས་ཕྱིས་བསྟན་པའི་ཕྱིར་
དང་། ཡང་ན། མིག་སོགས་རྣམས་ཡས་རིམ་ནས་གནས་པའི་རིམ་པ་དང་མཐུན་པར་གོ་རིམ་
ངེས་པའི་ཕྱིར།
གོང་དུ་ཇི་སྐད་བཤད་པ་ལ་ཁོ་ན་རེ། མིག་ཤེས་ཀྱི་ཡུལ་དུ་གྱུར་པའི་གཟུགས་ཁོ་ན་ལ་
གཟུགས་ཀྱི་སྐྱེ་མཆེད་ཅེས་བརྗོད་པ་དང། ཡིད་ཤེས་ཀྱི་ཡུལ་ཁོ་ན་ལ་ཆོས་ཀྱི་སྐྱེ་མཆེད་ཅེས་བརྗོད་
པ་མི་འཐད་པར་ཐལ། དེ་གཉིས་ཀྱི་ཡུལ་དུ་མ་གྱུར་པའི་གཟུགས་དང་ཆོས་ཡོད་པའི་ཕྱིར། ཞེ་
ན། མ་ཁྱབ་སྟེ། བྱེ་བྲག་དོན་དང་གཙོ་བོའི་ཕྱིར། །ཆོས་མང་བ་དང་མཆོག་བསྡུས་ཕྱིར། །གཅིག་
-40-

ཆོས་མངོན་པ་མཛོད་ཀྱི་ལེགས་པར་བཤད་པ་ཤེས་བྱ་རབ་གསལ་ལས་གནས་དང་པོ་ཁམས་བསྟན་པ
ནི་གཟུགས་ཀྱི་སྐྱེ་མཆེད་དང་། །གཅིག་ནི་ཆོས་ཞེས་བྱ་བར་བརྗོད། །ཞེས་འབྱུང་བ་ལས།
(༢༤.བ)གཟུགས་དང་ཆོས་མང་དུ་ཡོད་ཀྱང་། མིག་ཤེས་ཀྱི་ཡུལ་དུ་གྱུར་པའི་གཟུགས་དེ་གཟུགས་
རྣམས་ཀྱི་གཙོ་བོ་ཡིན་པས་སྤྱི་མིང་བྱེ་བྲག་ལ་བཏགས། ཡིད་ཤེས་ཀྱི་ཡུལ་དུ་གྱུར་པའི་ཆོས་དེ་
ར་ཆོས་མང་པོ་དང་། ཁྱད་པར་དུ་ཆོས་ཀྱི་མཆོག་མྱ་ངན་ལས་འདས་པ་བསྡུས་པའི་ཕྱིར། དཔེར་
མི་མང་པོ་དང་མིའི་གཙོ་བོ་ཡོད་ན་མི་ཡོད་ཅེས་བརྗོད་པ་བཞིན་ནོ། །ཕུང་པོ་ལ་ལྔར་གྲངས་
མ་ངེས་པར་ཐལ། ཆོས་ཕུང་བརྒྱད་ཁྲི་བཞི་སྟོང་ཡོད་པའི་ཕྱིར། ཞེ་ན། མ་ཁྱབ་སྟེ། ཆོས་ཀྱི་ཕུང་
པོ་བརྒྱད་ཁྲི་དག (གང་རྣམས་ཐུབ་པའི་གསུང་དེ་དག །ཚིག་གམ་མིང་ཡིན་དེ་དག་ནི།
གཟུགས་དང་འདུ་བྱེད་དག་ཏུ་འདུས། །)ཅེས་སོགས་རྐང་པ་བཞི་འབྱུང་བ་ལས། མདོ་སྡེ་པ་
ལྟར་ན་རྗོད་བྱེད་ཀྱི་སྒྲ་ཡིན་པས་གཟུགས་ཀྱི་ཕུང་པོས་བསྡུས བྱེ་སྨྲ་ལྟར་ན། རྟོག་པ་ལ་སྣང་
བའི་མིང་ཡིན་པས་འདུ་བྱེད་ཀྱི་ཕུང་པོས་བསྡུས་པའི་ཕྱིར་རམ། ཡང་ན་སྔར་བཤད་པ་ལྟར་ཡིན་
པའི་ཕྱིར།
འོ་ན། ཆོས་ཕུང་གི་ཚད་ཇི་ལྟ་བུ་ཞེ་ན། བཤད་དུ་ཡོད་དེ། ཁ་ཅིག་བསྟན་བཅོས་ཚད་ཅེས་
ཟེར། །(ཕུང་པོ་ལ་སོགས་གཏམ་རེ་ཡིན། །སྤྱོད་པ་རྣམས་ཀྱི་གཉེན་པོར་ནི། །ཆོས་ཀྱི་ཕུང་པོ་
མཐུན་པར་གསུངས། )ཞེས་སོགས་ཤོ་ལོ་ཀ་གཅིག་གིས་དོན་སྔར་བཤད་པ་ལྟར་ཡིན་པའི་
ཕྱིར ཡང་ཁོ་ན་རེ། ཕུང་པོ་ལྔ་ཁམས་བཅོ་བརྒྱད་སྐྱེ་མཆེད་བཅུ་གཉིས་རྣམས་སུ་གྲངས་མ་ངེས་
པར་ཐལ། རྣམ་གྲོལ་གྱི་ཕུང་པོ། ཟད་པར་ཀྱི་སྐྱེ་མཆེད། ཟིལ་གནོན་གྱི་སྐྱེ་མཆེད སའི་ཁམས་
སོགས་ཡོད་པའི་ཕྱིར། ཞེ་ན། མ་ཁྱབ་སྟེ། དེ་བཞིན་གཞན་ཡང་ཅི་རིགས་པར། །ཕུང་པོ་སྐྱེ་
མཆེད་ཁམས་རྣམས་ནི། རང་གི་མཚན་ཉིད་ལེགས་དཔྱད་དེ། །ཇི་སྐད་བཤད་པར་བསྡུ་བར་
བྱ། །ཞེས་འབྱུང་བ་ལས གོང་དུ་སྨོས་པའི་ཕུང་ཁམས་སྐྱེ་མཆེད་ཀྱི་མིང་གིས་བསྟན་པ། གཞན་
ཡང་ཅི་རིགས་པར་རང་རང་གི་མཚན་ཉིད་ལ་དཔྱད་ནས། ཇི་སྐད་བཤད་པའི་ཕུང་ཁམས་སྐྱེ་
མཆེད་གསུམ་དུ་བསྡུ་(༢༥ན)བར་ཤེས་པར་བྱ་བ་ཡིན་པའི་ཕྱིར། གོང་དུ་སྨོས་པ་རྣམས་དེ་ལྟར་
-41-

|ZUI= { ཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ 8=་ཎའི
ཡིན་མོད། ནམ་མཁའི་ཁམས་ཇི་ལྟ་བུ་ཞེ་ན། བཤད་དུ་ཡོད་དེ། བུ་ག་ནམ་མཁའི་ཞེས་བྱ།
སྣང་དང་མུན་པ་དག་ཡིན་ལོ། །ཞེས་འབྱུང་བ་ལས། བྱེ་སྨྲ་ལྟར་ན། བུ་གནམ་མཁའ་ཁམས་
ལ་འཇོག་ཅིང་། དེ་ཡང་ཉིན་པར་ཕལ་ཆེར་སྣང་བ་དང་། མཚན་མོ་ཕལ་ཆེར་མུན་པའི་རང་བཞིན་
དུ་གནས་པར་འདོད། ལོ་ཞེས་པས མདོ་སྡེ་པའི་འདོད་པ་བསྟན་པ་ལྟར་ན རྒྱུན་ནམ་མཁའ།
བུ་ག་ནམ་མཁའ། མངོན་པར་སྐབས་ཡོད་ཀྱི་ནམ་མཁའ། འདུས་མ་བྱས་ཀྱི་ནམ་མཁའ་དང་
བཞིར་འཆད་པའི་ཕྱིར།
འོ་ན། རྣམ་ཤེས་ཀྱི་ཁམས་ཇི་ལྟ་བུ་ཞེ་ན། བཤད་དུ་ཡོད་དེ། ཟག་དང་བཅས་པའི་རྣམ་ཤེས་
ནི། རྣམ་ཤེས་ཁམས་ཡིན་སྐྱེ་བའི་རྟེན། །ཞེས་འབྱུང་བ་ལས། ཁྱད་པར་ཟག་བཅས་ཀྱི་རྣམ་ཤེས་
དེ་སྲིད་པར་སྐྱེ་བའི་རྟེན་ཡིན་པས་རྣམ་ཤེས་ཀྱི་ཁམས་སུ་སྟོན་པའི་ཕྱིར། རྣམ་ཤེས་ཀྱི་ཁམས་
ཡིན་ན་ཟག་བཅས་ཡིན་པས་ནི་མ་ཁྱབ་སྟེ། སེམས་དང་རྣམ་ཤེས་ཀྱི་ཁམས་དོན་ཅིག་ཅིང་། ཟག་
མེད་ཀྱི་སེམས་ཡོད་པའི་ཕྱིར།
ཕུང་ཁམས་སྐྱེ་མཆེད་སོ་སོའི་རབ་དབྱེའམ་
ཁྱད་པར་དུ་དང་ལྡན་ཚུལ་འཆད་པ།
༼ངོ་བོ་ལྟོས་པའི་ཁྱད་པར་གྱི་སྐབས།༽
འོ་ན། ཕུང་ཁམས་སྐྱེ་མཆེད་སོགས་ཀྱི་ངོ་བོ་སོགས་དེ་ལྟར་ཡིན་མོད། སོ་སོའི་རབ་དབྱེའ མ་
ཁྱད་པར་དུ་དང་ལྡན་པ་ཡིན་ཞེ་ན། དེ་ཡང་ཕུང་པོ་དང་སྐྱེ་མཆེད་གཉིས་ཀྱི་དེ་མི་འཆད་ཀྱི
ཁམས་ཉིད་རབ་དབྱེའམ་ཁྱད་པར་དུ་དང་ལྡན་འཆད་པ་ཡིན་ཏེ དེས་གཟུགས་སེམས་གཉིས་
ཀའི་རབ་དབྱེ་ལ་མཁས་པར་འགྱུར་བའི་ཕྱིར། རབ་དབྱེའམ་ཁྱད་པར་དུ་དང་ལྡན་པའང་ཡོད་
དེ ངོ་བོ་ལ་ལྟོས་པའི་ཁྱད་པར གྲོགས་ལ་ལྟོས་པའི་ཁྱད་པར། རྒྱུ་འབྲས་ལ་ལྟོས་པའི་(༢༥ བ)
-42-

ཆོས་མངོན་པ་མཛོད་ཀྱི་ལེགས་པར་བཤད་པ་ཤེས་བྱ་རབ་གསལ་ལས་གནས་དང་པོ་ཁམས་བསྟན་པ།
ཁྱད་པར མིང་དོན་ལ་ལྟོས་པའི་ཁྱད་པར། སྤང་བྱ་ལ་ལྟོས་པའི་ཁྱད་པར། བྱེད་པ་ལ་ལྟོས་པའི་
ཁྱད་པར ཁྱད་པར་གཞན་༥ བཤད་པ་སྟེ་བདུན་ཡོད་པའི་ཕྱིར
དང་པོ་ལ་བཞི་ཡོད་དེ། བསྟན་ཡོད་བསྟན་མེད་ཀྱི་ཁྱད་པར། ཐོགས་བཅས་ཐོགས་མེད་
ཀྱི་ཁྱད་པར། དགེ་མི་དགེ་ལུང་མ་བསྟན་གསུམ་གྱི་ཁྱད་པར། ཁམས་གསུམ་གང་དུ་གཏོགས་
ཀྱི་ཁྱད་པར་རྣམས་སུ་ཡོད་པའི་ཕྱིར་ཏེ། བསྟན་ཡོད་འདིར་ནི་གཟུགས་གཅིག་པུ། །ཐོགས་དང་
བཅས་པ་གཟུགས་ཅན་བཅུ། །ལུང་མ་བསྟན་བརྒྱད་དེ་དག་ཉིད། །གཟུགས་སྒྲ་མ་གཏོགས་
གཞན་རྣམས་གསུམ །འདོད་ཁམས་གཏོགས་པ་ཐམས་ཅད་དོ། །གཟུགས་ཀྱི་ཁམས་ན་བཅུ་
བཞིའོ། །དྲི་དང་རོ་དང་སྣ་དང་ནི། །ལྕེ་ཡི་རྣམ་ཤེས་ཁམས་མ་གཏོགས། །གཟུགས་མེད་
གཏོགས་པ་ཡིད་དང་ནི། །ཆོས་དང་ཡིད་ཀྱི་རྣམ་ཤེས་ཁམས། །ཞེས་འབྱུང་བ་ལས། བསྟན་དུ་
ཡོད་པ་ནི་གཟུགས་ཀྱི་ཁམས་གཅིག་པུ་དང༌། གཞན་བཅུ་བདུན་བསྟན་མེད་། ཐོགས་བཅས་
ནི གཟུགས་ཅན་གྱི་ཁམས་བཅུ་དང༌། གཞན་རྣམས་ཐོགས་མེད། ལུང་མ་བསྟན་ནི གཟུགས་
སྒྲ་མ་གཏོགས་པའི་གཟུགས་ཅན་གྱི་ཁམས་བརྒྱད་དང་། གཞན་སེམས་ཀྱི་ཁམས་བདུན་དང་།
ཆོས་ཁམས་དང་གཟུགས་སྒྲ་སྟེ་བཅུ་ལ་ནི་དགེ་སོགས་རྣམ་པ་གསུམ་ཆར་ཡོད། འདོད་ཁམས་
སུ་ནི་ཁམས་བཅོ་བརྒྱད་པོ་ཐམས་ཅད་གཏོགས། གཟུགས་ཁམས་སུ་ནི་དྲི་དང་རོ་དང་སྣ་དང་
ལྕེའི་རྣམ་ཤེས་ཀྱི་ཁམས་སྟེ་བཞི་མ་གཏོགས་བཅུ་བཞི་དང་། གཟུགས་མེད་དུ་ཡིད་དང་ཆོས་
དང་ཡིད་ཀྱི་རྣམ་ཤེས་ཀྱི་ཁམས་ཏེ་གསུམ་གཏོགས་པའི་ཕྱིར། སྐབས་འདིའི་བསྟན་ཡོད་ཀྱི་དོན་
ཡོད་དེ། མིག་ཤེས་ཀྱི་ཡུལ་དུ་ཡོད་པ་ལ་བྱ་དགོས་པའི་ཕྱིར། (༢༦ན)ཐོགས་བཅས་ཀྱི་དོན་
ཡོད་དེ། གཟུགས་ཅན་གཅིག་གི་གོ་སར་གཞན་འཇུག་པ་ལ་ཐོགས་པ་ལྟ་བུ་ལ་བརྗོད་ཅིང༌།
དེ་འཇུག་པ་ལ་སྒྲིབ་པའམ་གེགས་བྱེད་པའི་སྒྲིབ་པ་ཞེས་ཀྱང་བརྗོད་པའི་ཕྱིར། ཁོ་ན་རེ། དེ་མི་
འཐད་པར་ཐལ། སེམས་སེམས་བྱུང་རྣམས་ཀྱང་ཐོགས་བཅས་ཡིན་པའི་ཕྱིར་ཏེ། དམིགས་
ཐོགས་དང་ཡུལ་ཐོགས་ཡིན་པའི་ཕྱིར། ཟེར་ན། མ་ཁྱབ་བོ། ert> onne
-43-

ཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ། དྲྭ་m རྟ0g
༼གྲོགས་ལ་ལྟོས་པའི་ཁྱད་པར་གྱི་སྐབས།༽
གཉིས་པ་གྲོགས་ལ་ལྟོས་པའི་ཁྱད་པར་ཡོད་དེ། ཟག་བཅས་ཟག་མེད་ཀྱི་ཁྱད་པར། རྟོག་
དཔྱོད་བཅས་མ་བཅས་ཀྱི་ཁྱད་པར། དམིགས་བཅས་དམིགས་མེད་ཀྱི་ཁྱད་པར། ཟིན་མ་ཟིན་
ཀྱི་ཁྱད་པར། འབྱུང་བ་དང་འབྱུང་འགྱུར་གྱི་ཁྱད་པར། བསགས་མ་བསགས་ཀྱི་ཁྱད་པར།
གཅོད་བྱེད་དང་བཅད་བྱའི་ཁྱད་པར་ཏེ་བདུན་ཡོད་པའི་ཕྱིར། དང་པོ་ཡོད་དེ། དེ་གསུམ་ཟག་
བཅས་ཟག་པ་མེད། །ལྷག་མ་རྣམས་ནི་ཟག་བཅས་སོ། །ཞེས་འབྱུང་བ་ལས། ཆོས་ཁམས་
ཡིད་ཁམས་ཡིད་ཀྱི་རྣམ་པར་ཤེས་པ་གསུམ་ལམ་བདེན་གྱིས་མ་བསྡུས་པའི་འདུས་བྱས་རྣམས་
ནི་ཟག་བཅས་དང་། བསྡུས་པའི་འདུས་བྱས་དང་འདུས་མ་བྱས་རྣམས་ཟག་མེད་ཡིན། ལྷག་མ་
ཁམས་བཅོ་ལྔ་པོ་ནི་ཟག་བཅས་ཁོ་ན་ཡིན་པའི་ཕྱིར། གཉིས་པ་ཡོད་དེ། རྟོག་དང་དཔྱོད་དང་
བཅས་པ་ནི། །རྣམ་པར་ཤེས་པའི་ཁམས་ལྔ་ཡིན། །ཐ་མ་གསུམ་ནི་རྣམ་གསུམ་མོ། །ལྷག་མ་
རྣམས་ནི་གཉིས་ཀ་སྤངས༌། །ངེས་པར་རྟོག་དང་རྗེས་དྲན་པའི། །རྣམ་པར་རྟོག་པས་རྣམ་མི་
རྟོག །དེ་དག་ཡིད་ཀྱི་ཤེས་རབ་གཡེངས། ཡིད་ཀྱི་དྲན་པ་ཐམས་ཅད་ཉིད། །ཅེས་འབྱུང་བ་ལས
རྣམ་པར་ཤེས་པའི་ཁམས་དང་པོ་ལྔ་ནི་རྟོག་དཔྱོད་གཉིས་ཀ་དང་བཅས་པ་དང་། ཁམས་ཐ་མ་
(༢༦བ)ཆོས་ཁམས་དང་། ཡིད་དང་ཡིད་ཀྱི་རྣམ་ཤེས་ཀྱི་ཁམས་གསུམ་ལ་ནི་རྟོག་བཅས་དཔྱོད་
བཅས་དང་། རྟོག་མེད་དཔྱོད་བཅས་དང་། དེ་གཉིས་ཀ་མེད་པ་གསུམ་ཡོད། ལྷག་མ་གཟུགས་
ཅན་གྱི་ཁམས་བཅུ་པོ་ནི་བེམ་པོ་ཡིན་པས་རྟོག་དཔྱོད་གཉིས་ཀ་སྤངས་པའི་ཕྱིར། རྟགས་བར་
པ་དེར་ཐལ། འདོད་པ་དང་བསམ་གཏན་དང་པོའི་རྟོག་དཔྱོད་གང་རུང་ལས་གཞན་པའི་མཚུངས་
ལྡན་གྱི་ཆོས་ཁམས་ཐ་མ་གསུམ་གང་རུང་གིས་བསྡུས་པ་རྣམས་དེ་གཉིས་ཀ་དང་བཅས་པ་
དང་། ས་དེ་གཉིས་ཀྱི་རྟོག་པ་དང་ཁྱད་པར་ཅན་གྱི་སྤྱོད་པ་གང་རུང་ལས་གཞན་པའི་ཁམས་

ཆོས་མངོན་པ་མཛོད་ཀྱི་ལེགས་པར་བཤད་པ་ཤེས་བྱ་རབ་གསལ་ལས་གནས་དང་པོ་ཁམས་བསྟན་པ།
ཐ་མ་གསུམ་ནི། རྟོག་མེད་དཔྱོད་བཅས་དང་། བསམ་གཏན་གཉིས་པ་ཡན་ཆད་ཀྱི་ཡིད་ཁམས་
ཡིད་ཀྱི་རྣམ་པར་ཤེས་པའི་ཁམས། ཆོས་ཁམས་མཚུངས་ལྡན་མ་ཡིན་པ་རྣམས་རྟོག་དཔྱོད་གཉིས་
ཀ་མེད་པ་ཡིན་པའི་ཕྱིར་རོ། །འདོད་པ་དང་བསམ་གཏན་དང་ས་གཞི་ཙམ་པོའི་དཔྱོད་པ་
དག་ནི་དཔྱོད་མེད་རྟོག་བཅས་སུ་བྱ་དགོས་སོ།
སྐབས་འདིའི་རྟོག་དཔྱོད་དང་བཅས་མ་བཅས་ཀྱི་དོན་ཡོད་དེ། དེ་དག་གྲོགས་སུ་ཡོད་མེད་
ཀྱི་དབང་གིས་ཡིན་པའི་ཕྱིར། དེ་ལ་ཁོ་ན་རེ། མདོ་ལས། རྣམ་པར་ཤེས་པའི་ཚོགས་ལྔ་ནི་རྟོག་
མེད་དོ། །ཞེས་གསུངས་པ་མི་འཐད་པར་ཐལ། སྐབས་འདིར་དབང་ཤེས་རྟོག་བཅས་སུ་ཁས་
བླངས་པའི་ཕྱིར། ཞེ་ན། སྐྱོན་མེད་དེ། མདོ་ལས་དེ་ལྟར་གསུངས་པ་ནི་ངེས་རྟོག་དང་རྗེས་སུ་
དྲན་པའི་རྟོག་པ་གཉིས་མེད་པ་ལ་དགོངས། འདིར་ནི་ངོ་བོ་ཉིད་ཀྱི་རྟོག་བཅས་ཡིན་པའི་དབང་
དུ་མཛད་པའི་ཕྱིར། རྟོག་པ་དེ་གསུམ་ཀྱང་ཡོད་དེ། ཕྱི་མ་འོག་ཏུ་སྟོན་ཞིང་། ཡིད་ཀྱི་རྣམ་ཤེས་
དང་མཚུངས་ལྡན་གྱི་མཉམ་བཞག་མ་ཡིན་པའི་ཤེས་(༢༧ན)རབ་ཉིད་ངེས་རྟོག་དང་། ཡིད་ཀྱི་
རྣམ་ཤེས་དང་མཚུངས་ལྡན་གྱི་དྲན་པ་རྣམས་རྗེས་སུ་དྲན་པའི་རྟོག་པ་ཡིན་པའི་ཕྱིར།
གསུམ་པ་ཡོད་དེ། དམིགས་བཅས་སེམས་ཀྱི་ཁམས་བདུན་ནོ། །ཆོས་ཀྱི་ཕྱེད་ཀྱང་། ཞེས་
འབྱུང་བ་ལས། སེམས་ཀྱི་ཁམས་བདུན་དང་། ཆོས་ཁམས་ཀྱི་ཕྱེད་སེམས་བྱུང་རྣམས་དམིགས་
བཅས་ཡིན། ཁམས་ལྷག་མ་རྣམས་དམིགས་མེད་ཡིན་པའི་ཕྱིར། བཞི་པ་ཡོད་དེ། མ་ཟིན་དགུ། །
བརྒྱད་པོ་དེ་དག་རྣམས་དང་སྒྲ། །དགུ་པོ་གཞན་ནི་རྣམ་པ་གཉིས། །ཞེས་འབྱུང་བ་ལས སེམས་
ཀྱི་ཁམས་བདུན་དང་ཆོས་ཁམས་དང་བརྒྱད། སྒྲ་དང་དགུ་པོ་མ་ཟིན་པ་ཡིན། དེ་ལས་གཞན་
གཟུགས་ཅན་དགུ་ལ་ཟིན་མ་ཟིན་གཉིས་ཡོད་པའི་ཕྱིར། ཕྱི་མ་གྲུབ་སྟེ། དབང་པོ་གཟུགས་ཅན་
ལྔ་པོ་ད་ལྟར་བ་རྣམས་ཟིན་པ་དང་། གཟུགས་དྲི་རོ་རེག་བྱ་བཞི་ད་ལྟར་བ་ཟིན་པ་ཡིན། དབང་
པོ་གཟུགས་ཅན་འདས་པ་དང་དབང་པོ་ད་ལྟ་བའི་ཚོགས་པ་ན་མེད་པའི་གཟུགས་སོགས་ཁམས་
བཞི་མ་ཟིན་པ་ཡིན་པའི་ཕྱིར། སྐབས་འདིར་ཟིན་མ་ཟིན་གྱི་དོན་ཡོད་དེ། གང་ལ་ཕན་གནོད་
-45-

ཌཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ ན་མོ
བྱས་པས་ཚོར་བ་སྐྱེ་བའི་གནས་བྱེད་མི་བྱེད་ཀྱི་ཆ་ནས་འཇོག་པའི་ཕྱིར། སྐྱོ}5159978b>>
ལྔ་པ་ཡོད་དེ། རེག་བྱ་རྣམ་པ་གཉིས་ཡིན་ཏེ། །ལྷག་མ་གཟུགས་ཅན་དགུ་པོ་ནི། །འབྱུང་
འགྱུར་ཆོས་ཁམས་ཕྱོགས་ཅིག་ཀྱང་། །ཞེས་འབྱུང་བ་ལས། རེག་བྱ་ལ་འབྱུང་བ་འབྱུང་འགྱུར་
གཉིས་ཀ་ཡིན་པ་ཡོད། ལྷག་མ་ཕྱིའི་ཁམས་བཞི་དང་དབང་པོའི་ཁམས་ལྔ་སྟེ་གཟུགས་ཅན་
གྱི་ཁམས་དགུ་པོ་ནི་འབྱུང་འགྱུར་ཁོ་ན་དང་། ཆོས་ཁམས་ཀྱི་ཕྱོགས་གཅིག་རྣམ་པར་རིག་བྱེད་
མ་ཡིན་པའི་གཟུགས་ཀྱང་འབྱུང་འགྱུར་ཁོ་ན་ཡིན། (༢༧བ)སེམས་ཀྱི་ཁམས་བདུན་དང་རྣམ་
པར་རིག་བྱེད་མ་ཡིན་པའི་གཟུགས་མ་གཏོགས་པའི་ཆོས་ཁམས་རྣམས་འབྱུང་བ་འབྱུང་འགྱུར་
གཉིས་ཀ་ཡིན་པའི་ཕྱིར། རྟགས་དང་པོ་གྲུབ་སྟེ། འབྱུང་བཞིའི་རེག་བྱ་བཞི་པོ་འབྱུང་བ་དང་
འཇམ་པ་སོགས་བདུན་པོ་འབྱུང་འགྱུར་ཡིན་པའི་ཕྱིར།
དྲུག་པ་ཡོད་དེ། གཟུགས་ཅན་བཅུ་ནི་བསགས་པའོ། །ཞེས་འབྱུང་བ་ལས། གཟུགས་ཅན་
གྱི་ཁམས་བཅུ་ནི་བསགས་པ་ཡིན་ལ། ལྷག་མ་བརྒྱད་མ་བསགས་པ་ཡིན་པའི་ཕྱིར། བདུན་པ་
ཡོད་དེ། གཅོད་བྱེད་བཅད་པར་བྱ་བ་ཉིད། །ཕྱི་རོལ་གྱི་ནི་ཁམས་བཞི་ཡིན། །ཞེས་འབྱུང་བ་ལས།
ཕྱི་རོལ་གྱི་ཁམས་གཟུགས་དྲི་རོ་རེག་བྱ་བཞི་པོ་གཅོད་པར་བྱེད་པ་སྟ་རེ་དང་། བཅད་པར་བྱ་
བ་ཤིང་ལྟ་བུ་ཡིན། གཞན་རྣམས་མ་ཡིན་པའི་ཕྱིར། ཕྱི་མའང་དེར་ཐལ། དེ་རྣམས་ལ་དུམ་བུར་
བྱར་མེད་པའི་ཕྱིར་ཏེ། དབང་པོ་རྣམས་འོད་བཞིན་དུ་དངས་པ་དང་། སྒྲ་ལ་རྒྱུན་མེད་པ་དང་།
ཡིད་ཁམས་སོགས་བརྒྱད་ལ་རྡུལ་བསགས་པ་མེད་པའི་ཆ་ནས་ཡིན་པའི་ཕྱིར་ཏེ། དེ་བཞིན་
བསྲེག་བྱ་འཇལ་བྱེད་པའོ། །བསྲེག་དང་གཞལ་ལ་མི་མཐུན་སྨྲ། །ཞེས་པའི་དོན་ཡང་ཡོད་དེ
སྔ་མ་བཞིན་དུ་བསྲེག་བྱ་འཇལ་བྱེད་ལ་རིག་པ་སྤོ་བ་དང་། སྲེག་བྱེད་འཇལ་བྱེད་ལ་མངོན་པ་
བ་རྣམས་མི་མཐུན་པར་སྨྲ་བའང་ཡོད་ཅེས་འཆད་པའི་ཕྱིར།
D?
-46-

ཆོས་མངོན་པ་མཛོད་ཀྱི་ལེགས་པར་བཤད་པ་ཤེས་བྱ་རབ་གསལ་ལས་གནས་དང་པོ་ཁམས་བསྟན་པ
g་ཆ་THE ་ཌ1K
༧ ༽ནྰ་=IE །> ༼ རྒྱུ་འབྲས་ལ་ལྟོས་པའི་ཁྱད་པར་གྱི་སྐབས།༽ :iUPa21 ཚོ.in
གསུམ་པ་རྒྱུ་འབྲས་ལ་ལྟོས་པའི་ཁྱད་པར་ཡོད་དེ། བྱུང་བ་གསུམ་གྱི་ཁྱད་པར། རྟག་རྫས་
ཡིན་མིན་གྱི་ཁྱད་པར། ཐོབ་པའི་ཁྱད་པར་ཏེ་གསུམ་ཡོད་པའི་ཕྱིར། དང་པོ་ཡོད་དེ། རྣམ་པར་
སྨིན་ལས་བྱུང་བ་དང་། །རྒྱས་ལས་བྱུང་བ་ནང་གི་ལྔ། །སྒྲ་ནི་རྣམ་སྨིན་ལས་(༢༨ན)སྐྱེས་མིན།
རྒྱུ་མཐུན་ལས་བྱུང་རྣམ་སྨིན་སྐྱེས །ཐོགས་པ་མེད་བརྒྱད་གཞན་རྣམ་གསུམ། ཞེས་
འབྱུང་བ་ལས། ནང་གི་དབང་པོ་གཟུགས་ཅན་ལྔ་པོ་རྣམ་སྨིན་བྱུང་དང་རྒྱས་བྱུང་ཡིན། དེ་
གཉིས་ལས་བྱུང་བ་མ་ཡིན་པར་རང་གི་རྒྱུ་དང་འདྲ་བར་བྱུང་བ་རྣམས་རྒྱུ་མཐུན་ལས་བྱུང་བ་
ཡིན་པའི་ཕྱིར། སྒྲ་ལ་རྒྱས་བྱུང་ཡིན་པ་ཡོད་ཀྱང་རྣམ་སྨིན་སྐྱེས་མེད་དེ། ཐམས་ཅད་ལ་འདོད་
དགུར་འབྱུང་བས་སོ། །རྣམ་སྨིན་སྐྱེས་དང་རྒྱུ་འཐུན་ལས་བྱུང་ང་བའི་མཚན་གཞི་དང་གཉིས་ཀ་
ཡིན་པ་གཞན་ཡང་ཡོད་དེ། མི་དགེ་བའི་རྣམ་སྨིན་དང་སྐལ་མཉམ་གྱི་རྒྱུ་ལས་བྱུང་བའི་
ཁམས་ཐོགས་མེད་བརྒྱད་ཡོད་པའི་ཕྱིར་དང་། གཞན་གཟུགས་དྲི་རོ་རེག་བྱ་བཞི་ལ་ནི་བྱུང་བ་
རྣམ་པ་གསུམ་ཡོད་པའི་ཕྱིར
གཉིས་པ་རྟག་རྫས་ཡིན་མིན་གྱི་ཁྱད་པར་ཡོད་དེ། རྫས་དང་ལྡན་གཅིག་ཐ་མ་གསུམ།
སྐད་ཅིག་མ་སྟེ། ཞེས་འབྱུང་བ་ལས། ཆོས་ཁམས་ཀྱི་ཕྱོགས་གཅིག་འདུས་མ་བྱས་༔ ས་རྟག་
རྫས་ཡིན གཞན་རྣམས་རྟག་རྫས་མ་ཡིན་པའི་ཕྱིར།
གསུམ་པ་ཐོབ་པའི་ཁྱད་པར་བཤད་དུ་ཡོད་དེ། མིག་དང་ནི། རྣམ་ཤེས་ཁམས་དག་སོ་སོ་
དང་། ལྷན་ཅིག་ཏུ་ཡང་འཐོབ་པ་ཡོད། ཞེས་འབྱུང་བ་ལས། མིག་དང་མིག་གི་རྣམ་ཤེས་ཀྱི་ཁམས་
གཉིས་སོ་སོར་ཐོབ་པ་ཡོད། ལྷན་ཅིག་ཏུ་ཐོབ་པའང་ཡོད་པའི་ཕྱིར། དང་པོ་གྲུབ་སྟེ། འདོད་
ཁམས་ན་དབང་པོ་རྣམས་རིམ་གྱིས་གྲུབ་པ་ན་མིག་དང་མིག་གི་རྣམ་ཤེས་སོ་སོའམ་སྔ་ཕྱིར་
-47-

VijaNAN ཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ ༡༢9 དོད་
འཐོབ་པ་ཡིན་པའི་ཕྱིར རྟགས་གཉིས་པ་གྲུབ་སྟེ། གཟུགས་མེད་ཁམས་ནས་འདོད་པར་སྐྱེས་
པའི་ཚེ་(༢༨ བ)མིག་དང་མིག་གི་རྣམ་ཤེས་ལྷན་ཅིག་ཏུ་གསར་དུ་ཐོབ་པའི་ཕྱིར། ཡང་སྒྲས་
གཟུགས་མེད་ཁམས་ནས་གཟུགས་མེད་དུ་སྐྱེས་པ་ལྟ་བུ་གཉིས་ཀ་གསར་དུ་མ་ཐོབ་པ་ཡོད་
ཅེས་བསྟན་པའི་ཕྱིར།
༼མིང་དོན་ལ་ལྟོས་པའི་ཁྱད་པར་གྱི་སྐབས།༽
བཞི་པ་མིང་དོན་ལ་ལྟོས་པའི་ཁྱད་པར་ཡོད་དེ། ཕྱི་ནང་གི་ཁྱད་པར་དང་། རྟེན་བཅས་དེར་
མཚུངས་ཀྱི་ཁྱད་པར་གཉིས་ཡོད་པའི་ཕྱིར། དང་པོ་ཡོད་དེ། ནང་གི་བཅུ་གཉིས་གཟུགས་ལ་
སོགས། །མ་གཏོགས། ཞེས་འབྱུང་བ་ལས། དམིགས་པ་ཡུལ་གྱི་ཁམས་དྲུག་མ་གཏོགས་པའི་
རྟེན་དབང་པོའི་ཁམས་དྲུག་དང་། བརྟེན་པ་རྣམ་པར་ཤེས་པའི་ཁམས་དྲུག་དང་། ཆོས་ཀྱི་ཁམས་
ཀྱི་ཕྱོགས་གཅིག་མཚུངས་ལྡན་འདུ་བྱེད་རྣམས་ནང་གི་ཁམས་དང་། གཟུགས་སོགས་ཕྱིའི་ཁམས་
སུ་འདོད་པའི་ཕྱིར།
གཉིས་པ་ཡོད་དེ ཆོས་ཞེས་བྱ་བ་ནི། །རྟེན་པ་དང་བཅས་ལྷག་མ་ནི། །དེ་དང་མཚུངས་
པ་དག་ཀྱང་ཡིན། །གང་ཞིག་རང་གི་ལས་མི་བྱེད། །ཞེས་འབྱུང་བ་ལས། ཆོས་ཁམས་ནི་རྟེན་
པ་དང་བཅས་པ་ཁོ་ན་དང་། ཁམས་བཅུ་བདུན་ལ་དེ་དང་མཚུངས་པའང་ཡོད་པའི་ཕྱིར། ཀྱང་
གི་སྒྲས་རྟེན་པ་དང་བཅས་པའང་ཡོད་པར་བསྟན་པའི་ཕྱིར། སྐབས་འདིའི་རྟེན་བཅས་དེར་
མཚུངས་ཀྱི་དོན་ཡོད་དེ། །རང་གི་ལས་བྱེད་མི་བྱེད་ཀྱི་ཆ་ནས་འཇོག་པའི་ཕྱིར།
-48-

ཆོས་མངོན་པ་མཛོད་ཀྱི་ལེགས་པར་བཤད་པ་ཤེས་བྱ་རབ་གསལ་ལས་གནས་དང་པོ་ཁམས་བསྟན་པ།
༼ཨྰཿའི །།༧n ༼སྤང་བྱ་ལ་ལྟོས་པའི་ཁྱད་པར་གྱི་སྐབས།༽
ལྔ་པ་སྤང་བྱ་ལ་ལྟོས་པའི་ཁྱད་པར་ཡོད་དེ། བཅུ་ནི་བསྒོམས་པས་སྤང་བྱ་ཡིན། །ལྔ་ཡང་
ཐ་མ་གསུམ་རྣམ་གསུམ། །ཉོན་མོངས་ཅན་མིན་མཐོང་སྤང་མིན། །གཟུགས་མིན་དྲུག་པ་མིན་
སྐྱེས་མིན། །ཞེས་འབྱུང་བ་ལས། གཟུགས་ཅན་ཀྱི་ཁམས་བཅུ་ནི་སྒོམ་སྤང་ཁོ་ན་དང་། དེར་མ་
ཟད་རྣམ་ཤེས་ཀྱི་ཁམས་ལྔ་ཡང་སྒོམ་སྤང་ཁོ་ན་ཡིན། ཁམས་ཐ་མ་ཆོས་(༢༩ན)དང་ཡིད་དང་ཡིད་
ཀྱི་ཁམས་གསུམ་ལ་སྒོམ་སྤང་མཐོང་སྤང་གཉིས་ཀ་ཡོད། སྤང་བྱ་གཏན་མིན་པ་ཟག་མེད་དེ་རྣམ་
པ་གསུམ་ཡོད་པའི་ཕྱིར
འོ་ན། སོ་སོའི་སྐྱེ་བོ་དང་། ངན་སོང་དུ་སྐྱེ་འགྱུར་གྱི་ལུས་ངག་དག་དེ་གཉིས་གང་ཡིན་ཞེ་
ན། སྒོམ་སྤང་ཡིན་གྱི །མཐོང་སྤང་མ་ཡིན་ཏེ། སྔ་མ་ཉོན་མོངས་ཅན་མ་ཡིན་ཞིང་། ཕྱི་མ་
གཟུགས་ཡིན་པའི་ཕྱིར།
འོ་ན། རྣམ་པར་ཤེས་པའི་ཁམས་ལྔ་ཡང་ཉོན་མོངས་ཅན་དུ་འགྱུར་སྲིད་པས་མཐོང་སྤང་
དུ་འགྱུར་རོ། །ཞེ་ན། དྲུག་པ་ཡིད་ཀྱི་རྣམ་ཤེས་མིན་པའི་དབང་པོ་ལྔ་ལས་སྐྱེས་པའི་རྣམ་ཤེས་ཀྱི་
ཁམས་ལྔ་མཐོང་སྤང་མ་ཡིན་ཏེ། བདེན་པ་ལས་ལོག་པར་མི་འཇུག་ཅིང་། ཁ་ཕྱིར་ལྟ་ཡིན་པའི་
ཕྱིར
༼བྱེད་པ་ལ་ལྟོས་པའི་ཁྱད་པར་གྱི་སྐབས།༽
དྲུག་པ་བྱེད་པ་ལ་ལྟོས་པའི་ཁྱད་པར་ཡོད་དེ། ལྟ་བ་དང་ལྟ་མིན་གྱི་ཁྱད་པར། དབང་པོས་
ཡུལ་འཛིན་ཚུལ་གྱི་ཁྱད་པར། རྟེན་གྱི་དུས་ངེས་པ། དབང་པོ་རྟེན་དུ་འཇོག་ཚུལ། དབང་ཤེས་
-49-

(Hཎ་༄ yr )x) ཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ zb་ཚོགས་5ཕྱོ་
ལྔ་ལ་རང་མིང་གིས་འདོགས་པའི་རྒྱུ་མཚན། ཡུལ་དབང་རྟེན་རྣམ་ཤེས་རྣམས་ཀྱིས་ས་མཚུངས་
རྩི་བ་དང་དྲུག་ཡོད་པའི་ཕྱིར། དང་པོ་ཡོད་དེ། མིག་དང་ཆོས་ཀྱི་ཁམས་ཕྱོགས་ནི། །ལྟ་བ་ཡིན་
ཏེ་རྣམ་པ་བརྒྱད། །རྣམ་ཤེས་ལྔ་དང་མཚུངས་སྐྱེས་བློ། །ངེས་རྟོག་མེད་ཕྱིར་ལྟ་མ་ཡིན། །མིག་
གིས་གཟུགས་རྣམས་མཐོང་རྟེན་བཅས། །དེ་ལ་བརྟེན་པའི་རྣམ་ཤེས་མིན། །གང་ཕྱིར་བར་དུ་
ཆོད་པ་ཡི། །གཟུགས་ནི་མཐོང་བ་མིན་ཕྱིར་ལོ། །ཞེས་འབྱུང་བ་ལས མིག་གི་ཁམས་དང་ཆོས་
ཀྱི་ཁམས་གྱི་འཇིག་ལྟ་ལྔ་འཇིག་རྟེན་པའི་ཡང་དག་པའི་ལྟ་བ་སྟེ་བདུན། སློབ་མི་སློབ་ཀྱི་ལྟ་བ་
སྟེ་བརྒྱད་ནི་ལྟ་བར་འཇོག་(༢༩ བ)པའི་ཕྱིར་ཏེ། དང་པོ་གཟུགས་ལ་ལྟ་བ་དང་། ལྷག་མ་རྣམས་
ཆོས་ལ་ལྟ་བའི་ཕྱིར། འཇིག་རྟེན་པའི་ཡང་དག་པའི་ལྟ་བ་ཡོད་དེ། ཡིད་ཀྱི་རྣམ་པར་ཤེས་པ་དང་
མཚུངས་ལྡན་གྱི་འཇིག་རྟེན་པའི་ཤེས་རབ་ཞིག་ལ་འདོད་ཀྱི་རྣམ་ཤེས་ལྔ་དང་མཚུངས་ལྡན་དུ་
སྐྱེས་པའི་ཤེས་རབ་དེར་མི་འདོད་པའི་ཕྱིར། ཕྱི་མ་འདི་གྲུབ་སྟེ། དེ་ཡུལ་ལ་ངེས་པར་རྟོག་པ་མེད་
པའི་ཕྱིར
འོ་ན། མིག་ཀྱང་ལྟ་བ་མ་ཡིན་པར་ཐལ། ངེས་རྟོག་མེད་པའི་ཕྱིར། ཞེ་ན་སྐྱོན་མེད་དེ། རྟེན་
བཅས་ཀྱི་མིག་ནི་གཟུགས་ལ་ལྟ་བས་ལྟ་བར་འཇོག་པའི་ཕྱིར་ཏེ། དེས་གཟུགས་མཐོང་བའི་ཕྱིར།
ཁོ་ན་རེ། འོ་ན། མིག་གི་རྣམ་ཤེས་ཡོད་ན་མིག་གིས་གཟུགས་མཐོང་ཞིང་། མེད་ན་མི་མཐོང་
བར་ཐལ རྟེན་བཅས་ཀྱི་མིག་ཁོ་ནས་གཟུགས་མཐོང་བའི་ཕྱིར། །རྟགས་ཁས། ཞེ་ན། འདོད་
པ་ཡིན་ཏེ། མིག་གི་ཤེས་པ་ཁོ་ནས་གཟུགས་མཐོང་བ་མ་ཡིན་པའི་ཕྱིར་ཏེ། དེ་ཡིན་ན བར་དུ་
ཆོད་པའི་གཟུགས་རྣམས་ཀྱང་མཐོང་དདགོས་པ་ལ་མ་མཐོང་བའི་ཕྱིར།
འོ་ན། མིག་ཤེས་ཀྱིས་གཟུགས་མཐོང་ངམ། མ་མཐོང་ཞེ་ན། ཁ་ཅིག །མཐོང་སྟེ མིག་ལ་
བརྟེན་པའི་མིག་ཤེས་ཀྱིས་ཡུལ་མཐོང་། མིག་ཤེས་ལ་བརྟེན་པའི་མིག་གིས་དེ་མཐོང་བའི་ཕྱིར་
ཏེ རང་འགྲེལ་ལས དེ་ལ་ན་འོ་ན་མིག་ལ་བརྟེན་པའི་རྣམ་པར་ཤེས་པ་དེ་ཁོ་ནས་མཐོང་བར་
འགྱུར་རོ། །ཞེ་ན། དེ་ལ་བརྟེན་པའི་རྣམ་པར་ཤེས་པས་མཐོང་ངོ་ཞེས་ངེས་པར་བྱ་བར་ནུས་པ་
-50-

ཆོས་མངོན་པ་མཛོད་ཀྱི་ལེགས་པར་བཤད་པ་ཤེས་བྱ་རབ་གསལ་ལས་གནས་དང་པོ་ཁམས་བསྟན་པ།
ནི་མ་ཡིན་ནོ། །ཞེས་ཁོ་ནའི་སྒྲ་དང༌། ངེས་པར་བྱ་བར་མི་ནུས་ཞེས་པའི་གསུང་གི་ནུས་པས་ཐོན་
པའི་ཕྱིར། ཞེས་ཟེར། དེ་མི་ལེགས་ཏེ། བར་དུ་ཆོད་པའི་གཟུགས་མཐོང་བར་ཐལ་བའི་ཉེས་པ་
སོ་ན་གནས་པའི་ཕྱིར་དང་། རྣམ་བཅད་ཀྱི་ངག་གཉིས་ཀྱི་དོན་མིག་ཤེས་ལ་བརྟེན་པའི་མིག་གིས་
གཟུགས་མཐོང་བ་ལ་འགྲིག་པའི་ཕྱིར། གང་ལྟར་ཀྱང་(༣༠ན)དཔྱོད་ཅིག །ལོ་ཞེས་པ་མདོ་སྡེ་
པའི་འདོད་པ་སྟོན་པ་སྟེ། མིག་ཤེས་ཀྱིས་གཟུགས་མཐོང་གི །མིག་གིས་གཟུགས་མ་མཐོང་བར་
སྨྲ་བའི་ཕྱིར་དང་། མིག་གིས་གཟུགས་མཐོང་བར་གསུངས་པ་རྣམས་ནི་དེ་ལ་བརྟེན་པའི་མིག་
ཤེས་ཀྱིས་གཟུགས་མ་མཐོང་བ་ལ་དགོངས་པའི་ཕྱིར་དང་། འཇིག་རྟེན་གྱི་མིང་དུ་བརྗོད་པ་ལ་
ཞེན་པར་མི་བྱ་བ་སོགས་ཀྱི་སྒྲུབ་བྱེད་དང་བཅས་ནས་འཆད་པའི་ཕྱིར། རྟགས་རྣམས་གྲུབ་སྟེ།
རང་འགྲེལ་ལས། རྣམ་པར་ཤེས་པས་རྣམ་པར་ཤེས་སོ་ཞེས་ཉེ་བར་འདོགས་པར་བྱེད་པས་འདི་
ལ་མངོན་པར་ཞེན་པར་མི་བྱའོ། །བཅོམ་ལྡན་འདས་ཀྱིས་ཀྱང་ལྗོངས་ཀྱི་མིའི་ངེས་ཚིག་ལ་མངོན་
པར་ཞེན་པར་མི་བྱའོ།།།འཇིག་རྟེན་གྱི་མིང་ལ་རབ་ཏུ་རྒྱུག་པར་མི་བྱའོ། །ཞེས་གསུངས་སོ།
ཞེས་ཟེར་རོ། །ཞེས་མདོ་སྡེ་པའི་ལུགས་སྐྱར་བར་མཛད་པའི་ཕྱིར། བྱེ་བྲག་སྨྲ་བའི་འདོད་ལ་
སྔར་བཤད་པ་ལྟར་ཡིན་པ་ནི། ལུང་དེའི་འཕྲོ་ལས། མིག་གིས་མཐོང་ངོ་། །རྣ་བས་ཐོས་སོ།
སྣས་ཚོར་རོ། །ལྕེས་མྱོང་ངོ་། །ལུས་ཀྱིས་རེག་གོ །ཡིད་ཀྱིས་རྣམ་པར་ཤེས་སོ་ཞེས་བྱ་བ་འདི་
ནི་ཁ་ཆེ་བྱེ་བྲག་ཏུ་སྨྲ་བ་རྣམས་ཀྱི་གྲུབ་པའི་མཐའ་ཡིན་ནོ། །ཞེས་གསུངས་པས་གྲུབ་ལ། སློབ་
དཔོན་གྱི་བཞེད་པའང་འདི་ཡིན་ཏེ། བདག་གི་མངོན་པའི་ཆོས་འདི་ཕལ་ཆེར་ནི། ཁ་ཆེ་བྱེ་བྲག་
སྨྲ་བའི་ཚུལ་གྲུབ་བཤད། །ཞེས་འབྱུང་བ་ལྟར་རོ།
འོ་ན། མིག་ཡ་གཅིག་གིས་གཟུགས་མཐོང་ངམ་གཉིས་ཀས་མཐོང་། ཞེ་ན་བཤད་དུ་ཡོད་
དེ མིག་ནི་གཉིས་ཀ་དག་གིས་ཀྱང་། །མཐོང་སྟེ་གསལ་བར་མཐོང་ཕྱིར་རོ། །ཞེས་གསུངས་
པ་ལས། ཀྱང་གིས་སྒྲ་ཡ་གཅིག་གིས་གཟུགས་མཐོང་བར་གྲུབ་ཅིང་། དེས་མཐོང་བའི་གཟུགས་
ལ་གཉིས་ཀས་(༣༠བ)བལྟས་པ་ན་སྔར་བས་ཤིན་ཏུ་གསལ་བར་མཐོང་བའི་ཕྱིར། [3]573
-51-

TgL UVZHUUSY ཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ
གཉིས་པ༌དབང༌པོས༌ཡུལ༌འཛིན༌ཚུལ༌བཤད་དུ་ཡོད་དེ། མིག་དང་ཡིད་དང་རྣ་བ་ནི།
ཡུལ་དང་མ་ཕྲད་གསུམ་གཞན་དུ། །སྣ་ལ་སོགས་པ་གསུམ་གྱིས་ནི། །ཡུལ་ནི་མཉམ་པར་
འཛིན་པར་འདོད། །ཞེས་འབྱུང་བ་ལས། མིག་དང་ཡིད་དང་རྣ་བ་གསུམ་གྱིས་ཡུལ་མ་ཕྲད་པར་
འཛིན། སྣ་ལྕེ་ལུས་གསུམ་གྱིས་མ་ཕྲད་པ་ལས་གཞན་དུ་ཕྲད་ནས་དང་མཉམ་པ་འཛིན་ཅིང་།
སྔ་མ་གསུམ་ལ་མཉམ་པ་འཛིན་པའི་ངེས་པ་མེད་པའི་ཕྱིར།
གསུམ་པ་རྟེན་གྱི་དུས་ངེས་པ་ཡོད་དེ། ཐ་མའི་རྟེན་འདས་ལྔ་རྣམས་ཀྱི། །དེ་དག་ལྷན་
ཅིག་སྐྱེས་པའང་ཡིན། །ཞེས་འབྱུང་བ་ལས། ཐ་མ་ཡིད་ཀྱི་རྣམ་ཤེས་ཀྱི་བདག་རྐྱེན་འདས་པ་
སྟེ་འགགས་མ་ཐག་པའི་ཡིད་ལ་འཇོག །དབང་ཤེས་ལྔ་པོ་རྣམས་ཀྱི་བདག་རྐྱེན་ནི་དེ་དག་དང་
དུས་མཉམ་པའི་དབང་པོ་གཟུགས་ཅན་ལྔ་ལ་འཇོག་པའི་ཕྱིར།
བཞི་པ་དབང་པོ་རྟེན་དུ་འཇོག་ཚུལ་ཡོད་དེ། དེ་དག་གྱུར་པས་འགྱུར་ཉིད་ཕྱིར། །རྟེན་ནི་
མིག་ལ་སོགས་པ་ཡིན། །ཞེས་འབྱུང་བ་ལས། མིག་གི་དབང་པོ་ལྔ་སོགས་མིག་ཤེས་སོགས་ཀྱི་
རྟེན་ཡིན་གྱི། གཟུགས་སོགས་དེ་རྣམས་ཀྱི་རྟེན་མ་ཡིན་པའི་ཕྱིར་ཏེ། མིག་དབང་སོགས་ལ་ཕན་
གནོད་བྱས་པས་མིག་ཤེས་སོགས་བདེ་སྡུག་ཏུ་འགྱུར་བ་ཉིད་ཡིན་པའི་ཕྱིར།
ལྔ་པ་དབང་ཤེས་རང་མིང་གིས་འདོགས་པའི་རྒྱུ་མཚན་ཡོད་དེ། དེ་ཕྱིར་ཐུན་མོང་མ་ཡིན་
ཕྱིར། །དེ་དག་གིས་ནི་རྣམ་ཤེས་བསྟན། །ཞེས་འབྱུང་བ་ལས། རང་གི་ཐུན་མོང་མ་ཡིན་པའི་
བདག་རྐྱེན་དུ་གྱུར་པའི་མིག་དབང་ལ་བརྟེན་ནས་བྱུང་བའི་རྣམ་པར་ཤེས་པ་ཡིན་པས་མིག་གི་
རྣམ་ཤེས་ཞེས་བརྗོད་ཅིང་འོག་མ་(༣༡ ན)རྣམས་ལ་དེས་འདྲེ་བའི་ཕྱིར དཔེར་ན་རྔ་སྒྲ་བཞིན་
ནོ། །འདི་ནི། རིགས་གཞུང་ལས། ཐུན་མོང་མ་ཡིན་རྒྱུ་ཡི་ཕྱིར། །དེའི་ཐ་སྙད་དབང་པོས་བྱས། །
ཞེས་འབྱུང་བ་དང་མཐུན་ནོ།
དྲུག་པ་ཡུལ་དབང་རྟེན་རྣམ་ཤེས་རྣམས་ཀྱི་ས་མཚུངས་རྩི་བའི་ཚུལ་ཡོད་དེ། ལུས་ལ་འོག་
མའི་མིག་མ་ཡིན། །མིག་གིས་གོང་མའི་གཟུགས་མ་ཡིན། །རྣམ་པར་ཤེས་པའང་དེ་ཡི་
-52-

ཆོས་མངོན་པ་མཛོད་ཀྱི་ལེགས་པར་བཤད་པ་ཤེས་བྱ་རབ་གསལ་ལས་གནས་དང་པོ་ཁམས་བསྟན་པ
གཟུགས། །ལུས་ཀྱིའང་གཉིས་ཀ་ཐམས་ཅད་དུ། །རྣ་བའང་དེ་བཞིན་གསུམ་དག་ནི། །ཐམས་
ཅད་རང་གི་ས་པ་ཉིད། །ལུས་ཀྱི་རྣམ་ཤེས་འོག་དང་ནི། །རང་གི་ས་ཡིད་མ་ངེས་ཏེ། །ཞེས་
འབྱུང་བ་ལས་ལེགས་པར་གྲུབ་པའི་ཕྱིར། དེའི་ཚུལ་ཡང་རང་སའི་ལུས་ལ་རང་སའི་མིག་བརྟེན་
པ་དང་། འོག་སའི་ལུས་ལ་གོང་སའི་མིག་བརྟེན་པ་ཡོད་ཀྱང་། གོང་སས་བསྡུས་པའི་ལུས་ལ་འོག་
སས་བསྡུས་པའི་མིག་དབང་མངོན་གྱུར་པ་མེད་དེ། རང་ས་ན་མིག་དབང་མཆོག་ཡོད་བཞིན་
དུ། འོག་སའི་མིག་དབང་དམན་པ་ལ་བརྟེན་མི་དགོས་པའི་ཕྱིར་ཏེ། རང་སའི་མིག་གིས་རང་
སའི་གཟུགས་དང་། གོང་སའི་མིག་གིས་འོག་སའི་གཟུགས་མཐོང་བ་ཡོད་ཀྱང་། འོག་སའི་
མིག་གིས་གོང་སའི་གཟུགས་མཐོང་བ་མེད་དེ། མཆོག་གི་གཟུགས་དབང་པོ་དམན་པའི་ཡུལ་
དུ་མི་རུང་བའི་ཕྱིར། དེ་ལ་འདོད་པའི་གང་ཟག་གིས་འདོད་པའི་མིག་དབང་ལ་བརྟེན་ནས་འདོད་
པའི་གཟུགས༌ལ༌ལྟ་བའི་ཚེ་ཐམས་ཅད་ས་མཚུངས་ཏེ། དེ་བཞི་ཀ་འདོད་པའི་སར་མཚུངས་
པའི་ཕྱིར། ཡང་འདོད་པའི་གང་ཟག་གིས་བསམ་གཏན་དང་པོའི་མིག་དབང་ལ་བརྟེན་ནས་
འདོད་པའི་གཟུགས་ལ་ལྟ་བའི་ཚེ་ཐམས་ཅད་ས་མཚུངས་པ་མ་ཡིན་ཏེ། དེའི་ཚེ་རྟེན་དང་ཡུལ་
འདོད་པ་(༣༡ བ)དང་དབང་པོ་དང་ཤེས་པ་གཉིས་བསམ་གཏན་དང་པོའི་སར་མཚུངས་པའི་
ཕྱིར ཡང་འདོད་པའི་གང་ཟག་གིས་བསམ་གཏན་དང་པོའི་མིག་དབང་ལ་བརྟེན་ནས་བསམ་
གཏན་དང་པོའི་གཟུགས་ལ་ལྟ་བའི་ཚེ་ཐམས་ཅད་ས་མཚུངས་པ་མ་ཡིན་ཏེ། དེའི་ཚེ་རྟེན་དང་
ཤེས་་པ་གཉིས་འདོད་པ་དང་དབང་པོ་དང་ཡུལ་བསམ་གཏན་དང་པོའི་སར་མཚུངས་པའི་
ཕྱིར། བསམ་གཏན་དང་པོའི་གང་ཟག་གིས་བསམ་གཏན་དང་པོའི་མིག་དབང་ལ་བརྟེན་ནས་
བསམ་གཏན་དང་པོའི་གཟུགས་ལ་ལྟ་བའི་ཚེ་ཐམས་ཅད་ས་མཚུངས་ཏེ། བཞི་ག་བསམ་གཏན་
དང་པོའི་སར་མཚུངས་པའི་ཕྱིར། བསམ་གཏན་དང་པོའི་གང་ཟག་གིས་བསམ་གཏན་དང་པོའི་
མིག་དབང་ལ་བརྟེན་ནས་འདོད་པའི་གཟུགས་ལ་ལྟ་བའི་ཚེ་ཐམས་ཅད་ས་མཚུངས་པ་མིན་ཏེ།
ཡུལ་འདོད་པ་དང་གཞན་གསུམ་བསམ་གཏན་དང་པོའི་སར་མཚུངས་པའི་ཕྱིར། བསམ་གཏན་
-53-

CIHAYtpnsI\ ཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ། YOR
དང་པོའི་གང་ཟག་གིས་བསམ་གཏན་གཉིས་པའི་མིག་དབང་ལ་བརྟེན་ནས་བསམ་གཏན་
གཉིས་པའི་གཟུགས་ལ་ལྟ་བའི་ཚེ་ཐམས་ཅད་ས་མི་མཚུངས་ཏེ། རྟེན་དང་ཤེས་པ་གཉིས་བསམ་
གཏན་དང་པོ་དང་། དབང་པོ་དང་ཡུལ་གཉིས་བསམ་གཏན་གཉིས་པའི་སར་མཚུངས་པའི་
ཕྱིར བསམ་གཏན་གསུམ་པའི་གང་ཟག་གིས་བསམ་གཏན་བཞི་པའི་མིག་དབང་ལ་བརྟེན་
ནས་བསམ་གཏན་གཉིས་པའི་གཟུགས་ལ་ལྟ་བའི་ཚེ་ཐམས་ཅད་ས་མི་མཚུངས་ཏེ། དབང་པོ་
བསམ་གཏན་བཞི་པ་རྟེན་བསམ་གཏན་གསུམ་པ། ཡུལ་བསམ་གཏན་གཉིས་པ། ཤེས་པ་
བསམ་གཏན་དང་པོའི་སས་བསྡུས་ཡིན་པའི་ཕྱིར། རྟགས་བཞི་པ་གྲུབ་སྟེ། བསམ་གཏན་གཉིས་
པ་ཡན་ཆད་ཀྱི་དབང་ཤེས་རྣམས་བསམ་གཏན་དང་པོའི་སས་བསྡུས་ཡིན་པའི་ཕྱིར་ཏེ (༣༢ན)
གཉིས་པ་སོགས་ན་ལུས་མིག་དང་། །ཞེས་སོགས་འཆད་པར་འགྱུར་བ་ལྟར་ཡིན་པའི་ཕྱིར
བསམ་གཏན་དང་པོ་ལྟ་བུ་གོང་སས་བསྡུས་པའི་མིག་གི་རྣམ་པར་ཤེས་པ་དང་། འདོད་པ་ལྟ་
བུ་འོག་སས་བསྡུས་པའི་དབང་པོ་གཟུགས་ཅན་པ་ལ་བརྟེན་པ་མེད་དེ། འདོད་པ་ལྟ་བུ་གོང་
ས་ལ་ལྟོས་ན་རྟེན་དམན་པ་ཡིན་པའི་ཕྱིར བསམ་གཏན་དང་པོའི་སས་བསྡུས་ཀྱི་མིག་ཤེས་
བསམ་གཏན་གཉིས་པ་ཡན་ཆད་ཀྱི་མིག་དབང་ལ་བརྟེན་པ་ཡོད་དེ། བསམ་གཏན་བཞི་པའི་
གང་ཟག་གིས་བསམ་གཏན་དང་པོའི་སས་བསྡུས་ཀྱི་མིག་ཤེས་ལ་བརྟེན་ནས་རང་སའི་གཟུགས་
ལ་ལྟ་བ་ཡོད་པའི་ཕྱིར། མིག་གི་རྣམ་ཤེས་དེའི་ཡུལ་གཟུགས་ཅན་ནི་རང་ས་དང་གོང་འོག་གི་
ས་ཐམས་ཅད་དུ་གཏོགས་པ་ཡོད་དེ། བསམ་གཏན་དང་པོའི་སས་བསྡུས་ཀྱི་མིག་ཤེས་ཀྱིས་
བསམ་གཏན་གཉིས་པ་ཡན་ཅད་ཀྱི་གཟུགས་དང་། བསམ་གཏན་དང་པོའི་གཟུགས་དང་
འདོད་པའི་གཟུགས་ཡུལ་དུ་བྱེད་པ་ཡོད་པའི་ཕྱིར། ལུས་ཀྱི་བརྟེན་པ་ཁོག་གཅིག་པ་ཉིད་ཀྱིའང་
གཟུགས་དང་མིག་གཉིས་ཀ་རང་ས་དང་གོང་འོག་གི་ས་ཐམས་ཅད་དུ་ཡིན་པའི་ཕྱིར་རུང་སྟེ།
འདོད་པའི་ལུས་ཁོག་གཅིག་ལ་རང་དང་བསམ་གཏན་དང་པོའི་མིག་དང་ཡུལ་གཟུགས་ཀྱང་
བརྟེན་དུ་རུང་བའི་ཕྱིར རྣ་བའང་མིག་ལ་བཤད་པ་བཞིན་དུ་སྦྱར་ཏེ། །ལུས་ལ་འོག་མའི་རྣ་
-54-

ཆོས་མངོན་པ་མཛོད་ཀྱི་ལེགས་པར་བཤད་པ་ཤེས་བྱ་རབ་གསལ་ལས་གནས་དང་པོ་ཁམས་བསྟན་པ
མ་ཡིན །རྣ་བས་གོང་མའི་སྒྲ་མ་ཡིན། །རྣམ་པར་ཤེས་པའང་དེ་ཡི་སྒྲ། །ལུས་ཀྱིའང་གཉིས་
ཀ་ཐམས་ཅད་དུ། །ཞེས་འདོན་པ་བསྒྱུར་བ་རྩ་འགྲེལ་གྱི་དགོངས་པའོ། །སྣ་ལྕེ་ལུས་ཀྱི་ཁམས་
གསུམ་པོ་ནི། ཡུལ་དང་རྣམ་ཤེས་དང་རྟེན་ལུས་ཐམས་ཅད་སྤྱིར་རང་རང་དང་ས་མཚུངས་པ་
ཁོ་ན་ཡིན་ཏེ དེ་གསུམ་ཕྲད་ནས་ཡུལ་འཛིན་དགོས་པ་ཤ་སྟག་ཡིན་པའི་(༣༢བ)ཕྱིར། དེ་
དམིགས་ཀྱིས་བསལ་ན་མ་ངེས་ཏེ། བསམ་གཏན་གཉིས་པ་ཡན་ཆད་ཀྱི་རེག་བྱ་འཛིན་ན། ལུས་
ཤེས་གང་ཡིན་བསམ་གཏན་དང་པོའི་སར་གཏོགས་དང་། ལུས་དབང་ཉིད་བསམ་གཏན་གཉིས་
པའི་སར་གཏོགས་དགོས་པའི་ཕྱིར་དང༌། འདོད་པ་དང་བསམ་གཏན་དང་པོའི་རེག་བྱ་འཛིན་
ན ལུས་ཤེས་ཀྱང་དེ་གཉིས་རང་གི་སར་གཏོགས་པ་ཡིན་པའི་ཕྱིར། ཡིད་དང་ཆོས་དང་ཡིད་
ཀྱི་རྣམ་ཤེས་དང་དེ་དག་གི་ཡུལ་དང་རྟེན་རྣམས་ཀྱང་མ་ངེས་ཏེ། རེས་འགའ་ཐམས་ཅད་ས་
མཚུངས་པ་སྲིད། རེས་འགའ་མ་མཚུངས་པའང་སྲིད་པའི་ཕྱིར
༼ཁྱད་པར་གྱི་ཆོས་གཞན་གྱི་སྐབས།༽
བདུན་པ་ཁྱད་པར་གྱི་ཆོས་གཞན་ཡང་བཤད་དུ་ཡོད་དེ། ཁམས་གང་རྣམ་ཤེས་གང་གི་
ཡུལ་ཡིན་པ་དང་། རྟག་མི་རྟག་ཡིན་པ་དུ་ཡོད། དབང་པོ་ཡིན་མིན་དུ་ཡོད་བཤད་པ་གསུམ་དུ་
ཡོད་པའི་ཕྱིར། དང་པོ་གྲུབ་སྟེ། གཉིས་ཀྱི་རྣམ་ཤེས་ཕྱི་ཡི་ལྔ། །ཞེས་འབྱུང་བ་ལས། ཕྱིའི་ཁམས་
གཟུགས་ནས་རེག་བྱའི་བར་ལྔ་པོ་རྣམ་པར་ཤེས་པ་གཉིས་ཀྱིས་ཤེས་པར་བྱ་བ་ཡིན། ཁམས་
ལྷག་མ་བཅུ་གསུམ་ཡིད་གཅིག་པུས་ཤེས་པར་བྱ་བ་ཡིན་པའི་ཕྱིར དང་པོ་གྲུབ་སྟེ། གཟུགས་
མིག་གི་རྣམ་ཤེས་དང་ཡིད་ཀྱི་རྣམ་པར་ཤེས་པ་གཉིས་ཀྱིས་ཤེས་པའི་ཕྱིར། འདི་ལྟར་གསུངས་
པ་ནི་མིག་གི་རྣམ་པར་ཤེས་པའི་ཚོགས་པ་ན་ཡོད་པའི་མིག་གིས་གཟུགས་མཐོང་བ་དང་། མིག་
གི་རྣམ་ཤེས་སོགས་མཐར་ཐུག་པའི་རྩ་བ་ཡིད་ཀྱི་རྣམ་ཤེས་ཡིན་པ་ལ་དགོངས་པའམ། ཡང་ན་
-55-

(༢༼g > ཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ། .m521S
མིག་ཤེས་ཀྱིས་གཟུགས་མཐོང་བ་སོར་བཞག་ནས་མདོ་སྡེ་པའི་ལུགས་
ལ་སྦྱར་དངདགོས་སམ་སྟེ་
དཔྱད་པར་བྱའོ།
གཉིས་པ་ཡོད་དེ འདུས་མ་བྱས་ཆོས་རྟག་པའོ། །ཞེས་འབྱུང་བ་ལས། ཁམས་རིལ་པོ་རྟག་
པ་ཡིན་པ་ནི་མེད་ཀྱི། ཆོས་ཁམས་(༣༣ན) ཀྱི་ཕྱོགས་གཅིག་འདུས་མ་བྱས་རྟག་པ་ཡིན། ལྷག་
མ་རྣམས་མི་རྟག་པ་ཡིན་པའི་ཕྱིར། གསུམ་པ་ཡོད་དེ། ཆོས་ཀྱི་ཕྱེད་དང་གང་དག་ནི། །བཅུ་
གཉིས་ནང་གིར་བཤད་དབང་པོ། །ཞེས་འབྱུང་བ་ལས ཆོས་ཁམས་ཀྱི་ཕྱེད་དད་སོགས་ལྔ་དང་།
ཚོར་བ་ལྔ་དང་། སྲོག་སྟེ་བཅུ་གཅིག་དང་། དྲི་མེད་གསུམ་གྱི་ཆ་དང་། མིག་སོགས་ལྔ་དང་སེམས་
ཀྱི་ཁམས་བདུན་ཏེ་ནང་གི་ཁམས་སུ་བཤད་པ་བཅུ་གཉིས་པོ་དབང་པོ་ཡིན། ལྷག་མ་ཁམས་
ཕྱེད་དང་དྲུག་པོ་དབང་པོ་མ་ཡིན་པའི་ཕྱིར་རོ།
སྨྲས་པ། ཕུང་ཁམས་སྐྱེ་མཆེད་ཤེས་བྱའི་ན་ཆུང་མ། །རྣམ་མང་ལེགས་བཤད་རྒྱན་གྱིས་
མཛེས་པ་འདི། །སྲེད་ལྡན་མཁས་པའི་སྤྱན་ཟུར་དང་འགྲོག་ན། །སྔོན་མེད་དགྱེས་པའི་འཛུམ་
དཀར་ཅིར་ཡང་གཡོ།
ཆོས་མངོན་པ་མཛོད་ཀྱི་དགོངས་པ་ལེགས་པར་བཤད་པ་ཤེས་བྱ་རབ་གསལ་ཞེས་བྱ་
བ་ལས་གནས་དང་པོའི་རྣམ་པར་བཤད་པའོ།། །།
-56-

ཆོས་མངོན་པ་མཛོད་ཀྱི་དགོངས་པ་ལེགས་པར་བཤད་གསལ་ལས་གནས་གཉིས་པ་དབང་པོ་བསྟན་པ
ཆོས་མངོན་པ་མཛོད་ཀྱི་དགོངས་པ་ལེགས་པར་བཤད་པ་
ཤེས་བྱ་རབ་གསལ་ཞེས་བྱ་བ་ལས་གནས་
གཉིས་པ་དབང་པོ་བསྟན་པ།
Y དབང་པོའི་རང་བཞིན་རྒྱས་པར་བཤད་པ།
250m.།ཚ9 ༼དབང་པོའི་ངོ་བོ་དང་། དབྱེ་བ། སྒྲ་བཤད་བཅས་ཀྱི་སྐབས།༽
(༣༣ བ)དེ་ལྟར་གནས་དང་པོ་བསྟན་པ་དེའི་མཇུག་ཏུ། བཅུ་གཉིས་ནང་གིར་བཤད་དབང་
པོ། །ཞེས་མིང་ཙམ་ཞིག་གསུངས་ན། དེ་དག་ཇི་ལྟ་བུ་ཞེ་ན། བཤད་དུ་ཡོད་དེ། དབང་པོའི་རརང་
བཞིན་རྒྱས་པར་བཤད་པ་དང་། ཞར་ལ་འདུས་བྱས་སྤྱིའི་ཆོས་སྐྱེ་ཚུལ་རྒྱས་པར་བཤད་པ་གཉིས་
སུ་ཡོད་པའི་ཕྱིར དང་པོ་ཡོད་དེ། ངོ་བོ། དབྱེ་བ སྒྲ་དོན། སྐབས་སུ་བབས་པའི་ངོ་བོ། རྣམ་
པའི་རབ་དབྱེ། དབང་པོའི་རྙེད་གཏོང་། དགེ་སྦྱོང་ཚུལ་གྱི་འབྲས་བུ་དབང་པོ་དུས་ཐོབ། དབང་
བོའི་ལྡན་ཚུལ་ཏེ་བརྒྱད་ཡོད་པའི་ཕྱིར
དང་པོ་ཡོད་དེ། ལྷག་པར་དབང་བྱེད་པ་ཞིག་ལ་འཇོག་པའི་ཕྱིར་རོ། །གཉིས་པ་ཡོད་དེ
མིག་(༣༤ ན) གི་དབང་པོ་དང༌། རྣ་བའི་དབང་པོ་དང་། སྣའི་དབང་པོ་དང་། ལྕེའི་དབང་པོ་
དང༌། ཡིད་ཀྱི་དབང་པོ་དང་མོའི་དབང་པོ་དང་། ཕོའི་དབང་པོ་དང་། སྲོག་གི་དབང་པོ་དང་
ཚོར་བ་བདེ་བའི་དབང་པོ་དང་སྡུག་བསྔལ་གྱི་དབང་པོ་དང་། ཡིད་བདེའི་དབང་པོ་དང་། ཡིད་
མི་བདེ་བའི་དབང་པོ་དང་། བཏང་སྙོམས་ཀྱི་དབང་པོ་དང་། དད་པའི་དབང་པོ་དང བརྩོན་
འགྲུས་ཀྱི་དབང་པོ་དང། དྲན་པའི་དབང་པོ་དང་། ཏིང་ངེ་འཛིན་གྱི་དབང་པོ་དང་། ཤེས་རབ་
ཀྱི་དབང་པོ་དང་། མི་ཤེས་པ་ཀུན་ཤེས་པར་བྱེད་པའི་དབང་པོ་དང་། ཀུན་ཤེས་པའི་དབང་པོ་
-57-

Fརྟ་Egt ༢༢་I ཌ་Ai༩ ཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ། }>=21K #
དང ཀུན་ཤེས་ལྡན་པའི་དབང་པོ་སྟེ་ཉེར་གཉིས་ཡོད་པའི་ཕྱིར
གསུམ་པ་ཡོད་དེ། དབང་པོའི་སྐད་དོད་ཨིན་ཊ་ཞེས་པ་ལ། རྐྱེན་བྱིན་པས་དབང་ཕྱུག་གམ་
དམ་པ་ཞེས་པར་འགྱུར་ལ། དེ་ཡང་དབང་ལྷག་པའི་དོན་ཡིན་པས་ལྷག་པར་དབང་བྱེད་པ་
ཉིད་ཀྱིས་དབང་པོ་ཞེས་བརྗོད་པའི་ཕྱིར།
འོ་ན་མིག་སོགས་ལྷག་པར་དབང་བྱེད་ཚུལ་ཇི་(༣༤ བ) ལྟར་ཡིན་ཞེ་ན། བཤད་དུ་ཡོད་
དེ བྱེ་བྲག་སྨྲ་བ་རང་ལུགས་དང་མདོ་སྡེ་པའི་ལུགས་གཉིས་སུ་ཡོད་པའི་ཕྱིར། ལྔ་པོ་རྣམས་
ནི་དོན་བཞི་ལ། །དབང་བྱེད་བཞི་རྣམས་གཉིས་ལ་ལོ། །ལྔ་དང་བརྒྱད་པོ་དེ་རྣམས་ནི། ཀུན་
ནས་ཉོན་མོངས་རྣམ་བྱང་ལ། །ཞེས་འབྱུང་བ་ལས མིག་སོགས་ལྔ་སོ་སོར་དོན་བཞི་ལ་ལྷག་
པར་དབང་བྱེད། ཡིད་སྲོག་ཕོ་མོའི་དབང་པོ་དང་བཞི་ནི་སོ་སོར་དོན་གཉིས་གཉིས་ལ་ལྷག་
པར་དབང་བྱེད ཚོར་བ་བདེ་བ་སོགས་ལྔ་ཀུན་ནས་ཉོན་མོངས་ལ་ལྷག་པར་དབང་བྱེད།དད་
སོགས་ཐ་མ་བརྒྱད་རྣམ་བྱང་ལ་ལྷག་པར་དབང་བྱེད་པའི་ཕྱིར། དང་པོ་གྲུབ་སྟེ། ལུས་མཛེས་
པར་བྱེད། བསྲུང་བར་བྱེད། རང་རང་གི་རྣམ་ཤེས་མཚུངས་ལྡན་རྣམས་སྐྱེད་པར་བྱེད། རང་རང་
གི་ཐུན་མོང་མིན་པའི་ཐ་སྙད་བཞི་ལ་ལྷག་པར་དབང་བྱེད་པའི་ཕྱིར་ཏེ། མིག་དབང་སོགས་ཀྱི་
ལུས་མཛེས་པར་བྱེད་པ་གྲུབ་པ་དང་། མིག་རྣས་གཡངས་དང་སྟག་སོགས་མཐོང་ཐོས་ལས་དེ་
སྤོང་ཞིང༌། སྣ་ལྕེ་ལུས་གསུམ་གྱིས་དྲི་རོ་རེག་བྱ་ལ་ལོངས་སྤྱོད་པས་ལུས་རྒྱས་པར་འགྱུར་བ་
དང༌། མིག་གིས་མིག་གི་རྣམ་པར་ཤེས་པའི་ཐུན་མོང་མ་ཡིན་པའི་བདག་རྐྱེན་བྱེད་པ་སོགས་
ཡིན་པ་དང་། མཐོང་ངོ་། །ཐོས་སོ། །བསྣམས་སོ། །མྱོང་ངོ་། །རེག་གོ་ཞེས་པའི་ཐ་སྙད་དང་ལྡན་
པའི་ཕྱིར། རྩ་རྟགས་གཉིས་པ་གྲུབ་སྟེ། ཡིད་ཀྱིས་ཡང་སྲིད་དུ་ཉིང་མཚམས་སྦྱོར་བ་དང་། ལུས་
ངག་གི་ལས་རང་གི་རྗེས་སུ་འཇུག་པའི་དབང་གིས་ངོ་བོ་དང་མཐུན་པར་དབང་བྱེད། སྲོག་གིས་
རིགས་མཐུན་པར་ཉིང་མཚམས་སྦྱོར་བ་དང་། རིགས་མཐུན་གནས་པ་ལ་དབང་བྱེད། ཕོ་མོའི་
དབང་པོ་གཉིས་གྱིས་སེམས་ཅན་གྱི་བྱེ་བྲག་དང་ཁྱད་པར་འབྱེད་པ་གཉིས་ལ་དབང་བྱེད་པའི་
-58-

ཆོས་མངོན་པ་མཛོད་ཀྱི་དགོངས་པ་ལེགས་པར་བཤད་པ་ཤེས་བྱ་རབ་གསལ་ལས་གནས་གཉིས་པ་དབང་པོ་བསྟན་པ།
ཕྱིར ཡིད་ཀྱིས་ཉིང་མཚམས་སྦྱོར་བ་དང༌། སྲོག་གི་ཉིང་མཚམས་སྦྱོར་བ་གཉིས་ཀྱི་ཁྱད་པར་
ཡོད་དེ། སྔ་མས་སྐྱེ་སྲིད་བར་སྲིད་གཉིས་ཀར་སྦྱོར། ཕྱི་མས་བར་སྲིད་ཁོ་ན་སྦྱོར་བའི་ཕྱིར།
(༣༥ན)རྟགས་གསུམ་པ་ཕོ་མོའི་དབང་པོས་དབང་དེ་ལྟར་བྱེད་པར་ཐལ། མོ་ནི་རང་བཞིན་
དང་ང་རོ་དང་གཡོ་བ་ཞན་ཅིང་། ཕོ་ལ་སེམས་པའི་བསམ་པ་ཅན་ཡིན། ཕོ་ནི་བཞི་པོ་དེ་ལས་
བཟློག་པ་ཡིན་པའི་ཕྱིར། ལོ་ཞེས་པ་མདོ་སྡེ་པའི་ལུགས་བསྟན་པ་སྟེ་རང་གི་དོན་དང་ཐམས་
ཅད་ལ། ཞེས་གསུངས་པ་ལྟར་ཡིན་པར་དོན་གསལ་ལས་གསུངས་པའི་ཕྱིར། རྟགས་གསུམ་
པ་གྲུབ་སྟེ། བདེ་བ་ལས་འདོད་ཆགས། སྡུག་བསྔལ་ལས་ཞེ་སྡང་། བཏང་སྙོམས་ལས་གཏི་མུག་
རྒྱས་པར་འགྱུར་བའི་ཕྱིར། རྩ་རྟགས་བཞི་པ་གྲུབ་སྟེ། དད་སོགས་ལྔས་ཉོན་མོངས་མངོན་གྱུར་
པ་མགོ་གནོན། ཟག་མེད་ཀྱི་དབང་པོ་གསུམ་གྱིས་ཉོན་མོངས་ཅན་རྩ་བ་ནས་གཅོད་པར་བྱེད་
པའི་ཕྱིར།
གཉིས་པ་མདོ་སྡེ་པའི་ལུགས་བཤད་དུ་ཡོད་ཏེ། རང་གི་དོན་དང་ཐམས་ཅད་ལ། །
དམིགས་པར་དབང་བྱེད་ཕྱིར་དབང་དྲུག །མོ་ཉིད་ཕོ་ཉིད་ལ་དབང་ཕྱིར། །ལུས་ལས་མོ་དང་
ཕོ་དབང་དག །རིགས་གནས་ཀུན་ནས་ཉོན་མོངས་དང་།།རྣམ་པར་བྱང་ལ་དབང་བྱེད་ཕྱིར།
སྲོག་དང་ཚོར་བ་རྣམས་དང་ནི། །དད་སོགས་དབང་པོ་ལྔར་འདོད་དོ། །མྱ་ངན་འདས་སོགས་
གོང་ནས་གོང་། །འཐོབ་པ་ལ་ནི་དབང་བྱེད་ཕྱིར། །ཀུན་ཤེས་བྱེད་དང་ཀུན་ཤེས་དང་། །དེ་
བཞིན་ཀུན་ཤེས་ལྡན་དབང་པོ། །ཞེས་གསུངས་པ་ལས་ཐོན་པའི་ཕྱིར། དེའི་ཚུལ་ནི། མིག་དང་
སྲོག་གི་བར་དགུ་ལ་དབང་པོ་ཞེས་བརྗོད་པའི་རྒྱུ་མཚན་ཡོད་དེ། རིམ་པ་ལྟར། གཟུགས་སྒྲ་དྲི་
རོ་རེག་བྱ་ཆོས། མོའི་ངོ་བོ་དང་ཁྱད་པར ཕོའི་ངོ་བོ་དང་ཁྱད་པར། སྐྱེས་ནས་མ་ཤི་བའི་བར་
དུ་ཕུང་པོའི་རིགས་མཐུན་གནས་པ་ལ་དབང་བྱེད་པའི་རྒྱུ་མཚན་གྱིས་དེ་ལྟར་བརྗོད་པའི་ཕྱིར
ཀུན་ནས་ཉོན་མོངས་ཕྱོགས་ཀྱིས་བསྡུས་པའི་ཚོར་བ་བདེ་བ། ཡིད་བདེ། སྡུག་བསྔལ་ཡིད་མི་
བདེ། བཏང་སྙོམས་རྣམས་ལ་དབང་(༣༥ བ) པོ་ཞེས་བརྗོད་པའི་རྒྱུ་མཚན་ཡོད་དེ། ཀུན་ནས་ཉོན་
-59-

: EAE ཌ » ཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ ཥྭ།། རྟ་ཆུ
མོངས་ལ་དབང་བྱེད་པའི་རྒྱུ་མཚན་གྱིས་དེ་ལྟར་བརྗོད་པའི་ཕྱིར། འཇིག་རྟེན་པའི་དགེ་བས་
བསྡུས་པའི་དད་པ་བརྩོན་འགྲུས་དྲན་པ་ཏིང་ངེ་འཛིན་ཤེས་རབ་རྣམས་ལ་དབང་པོ་ཞེས་བརྗོད་
པའི་རྒྱུ་མཚན་ཡོད་དེ། འཇིག་རྟེན་པའི་རྣམ་བྱང་ལ་དབང་བྱེད་པའི་རྒྱུ་མཚན་གྱིས་དེ་ལྟར་བརྗོད་
པའི་ཕྱིར།
མི་ཤེས་པ་ཀུན་ཤེས་པར་བྱེད་པ་སོགས་ལ་དབང་པོ་ཞེས་བརྗོད་པའི་རྒྱུ་མཚན་ཡོད་ཏེ།
རིམ་པ་བཞིན། མཐོང་སྤང་སྤོང་བ། སྒོམ་སྤང་སྤོང་བ་དང་། མཐོང་ཆོས་ལ་བདེ་བར་གནས་པ་
ལ་དབང་བྱེད་པས་དེ་ལྟར་བརྗོད་པའི་ཕྱིར། མིག་དབང་སོགས་ལྔས་རང་གི་དོན་ལ་དམིགས་
པ་དང་། ཡིད་དབང་གིས་ཆོས་ཐམས་ཅད་ལ་དམིགས་པར་འཆད་པའི་རྒྱུ་མཚན་ཡོད་དེ། དབང་
པོ་ལྔས་རང་རང་གི་ཡུལ་གྱི་དོན་སོ་སོ་ལ་དམིགས་པའི་རྣམ་ཤེས་མཚུངས་ལྡན་སྐྱེས། ཕྱི་མས་
ཆོས་ཐམས་ཅད་ལ་དམིགས་པའི་རྣམ་ཤེས་མཚུངས་ལྡན་སྐྱེད་པར་བྱེད་པས་དེ་ལྟར་བརྗོད་
པའི་ཕྱིར། མིག་སོགས་གི་ཡུལ་ལ་དབང་བྱེད་ཚུལ་དེ་ལྟར་དུ་བཤད་ཀྱི། མིག་གིས་གཟུགས་ལྟ་བུ་
མཐོང་བ་དང་ཡུལ་དུ་བྱེད་པར་ནི་ཁས་མི་བླངས་ཏེ། མདོ་སྡེ་པའི་ལུགས་ཀྱི་དབང་བྱེད་ཚུལ་འཆད་
པའི་སྐབས་ཡིན་པའི་ཕྱིར
ཁོ་ན་རེ། དབང་པོ་ལ་ཉེར་གཉིས་སུ་གྲངས་མ་ངེས་པར་ཐལ། ངག་དང་ལག་པ་དང་རྐང་
པ་དང་འཕོངས་དང་འདོམས་རྣམས་ཀྱིས་རིམ་པ་བཞིན། སྨྲ་བ་དང་། འདེགས་འཇོག་དང་། འགྲོ་
འོང་དང་། རྟུག་པ་དང་། ཀུན་དགའ་བ་ལ་དབང་བྱེད་པའི་ཕྱིར། ཞེ་ན སྐྱོན་མེད་དེ། བྱེ་སྨྲ་རང་
ལུགས་ལྟར་ན། སེམས་ཀྱི་རྟེན་དང་དེའི་བྱེ་བྲག །གནས་དང་ཀུན་ནས་ཉོན་མོངས་ཉིད། །ཚོགས་
དང་རྣམ་བྱང་ཇི་སྙེད་པ། །དབང་པོ་དག་ཀྱང་དེ་སྙེད་དོ། །ཞེས་གསུངས་པ་ལས་ནི། ཁྱབ་མེད་ཀྱི་
ལན་ཐོབ་པར་འགྱུར། མདོ་སྡེ་པ་ལྟར་ན་ཡང་། ཡང་ན་འཇུག་པའི་རྟེན་དང་ནི། །(༣༦ན)སྐྱེ་དང་
གནས་དང་ཉེར་སྤྱོད་ལས། བཅུ་བཞི་དེ་བཞིན་ལྡོག་པ་ལ། དབང་པོ་རྣམས་ནི་གཞན་ཡིན་ནོ།
ཞེས་གསུངས་པ་ལས། མ་ཁྱབ་པའི་ལན་འདེབས་པའི་ཕྱིར། དང་པོ་གྲུབ་སྟེ། དབང་པོར་བྱེད་
-60-

ཆོས་མངོན་པ་མཛོད་ཀྱི་དགོངས་པ་ལེགས་པར་བཤད་པ་ཤེས་བྱ་རབ་གསལ་ལས་གནས་གཉིས་པ་དབང་པོ་བསྟན་པ
པའི་རྒྱུ་ཇི་སྙེད་པ་ལས་དབང་པོ་རྣམས་ཀྱང་དེ་སྙེད་དུ་ཡོད་པའི་ཕྱིར་ཏེ། སེམས་ཅན་རྣམས་ཀྱི་
རྫས་ཀྱི་རྟེན་གཞི་བྱེད་པས་མིག་སོགས་དབང་པོ་དྲུག་ཏུ་ངེས། དེའི་བྱེ་བྲག་མོ་དང་ཕོར་བྱེད་པས་
ཕོ་དབང་མོ་དབང་གཉིས་སུ་ངེས། རིགས་མཐུན་གནས་པར་བྱེད་པས་སྲོག་གི་དབང་པོར་ངེས།
ཀུན་ནས་ཉོན་མོངས་པར་བྱེད་པས་ཚོར་བའི་དབང་པོ་ལྔར་ངེས། རྣམ་བྱང་གི་ཚོགས་གསོག་པར་
བྱེད་པས་དད་སོགས་དབང་པོ་ལྔར་ངེས། རྣམ་བྱང་ཉིད་ལ་དབང་བྱེད་པས་ཟག་མེད་ཀྱི་དབང་
པོ་གསུམ་དུ་ངེས་པའི་ཕྱིར། རྩ་རྟགས་གཉིས་པ་གྲུབ་སྟེ། འཁོར་བར་འཇུག་པའི་རྟེན་གྱི་དབང་
དུ་བྱས་ནས་མིག་སོགས་དབང་པོ་དྲུག །འཁོར་བར་གསར་དུ་སྐྱེ་བའི་དབང་དུ་བྱས་ནས་ཕོ་མོའི་
དབང་པོ་གཉིས། འཁོར་བར་གནས་པའི་དབང་དུ་བྱས་ནས་སྲོག་གི་དབང་པོ། བདེ་སྡུག་ལ་ལོངས་
སྤྱོད་པའི་དབང་དུ་བྱས་ནས་ཚོར་བའི་དབང་པོ་ལྔ། རྣམ་བྱང་དུ་འཇུག་པའི་རྟེན་གྱི་དབང་དུ་
བྱས་ནས་དད་སོགས་དབང་པོ་ལྔ། རྣམ་བྱང་གསར་དུ་སྐྱེ་བའི་དབང་དུ་བྱས་ནས་མི་ཤེས་པ་
ཀུན་ཤེས་པར་བྱེད་པའི་དབང་པོ། རྣམ་བྱང་དུ་གནས་པའི་དབང་དུ་བྱས་ནས་ཀུན་ཤེས་པའི་
དབང་པོ། རྣམ་གྲོལ་ཀྱི་དགའ་བདེ་ལ་ལོངས་སྤྱོད་པའི་དབང་དུ་ཀུན་ཤེས་ལྡན་པའི་དབང་པོར་
བཞག་པའི་ཕྱིར། དབང་པོ་དང་པོ་དྲུག་གི་དོགས་དཔྱོད་གནས་དང་པོར་བཤད་ཟིན་ལ
ཕོ་མོ་སྲོག་གསུམ་ཀྱི་དབང་པོ་ལ་དཔྱད་ན ཁ་ཅིག །རང་རྒྱུད་ལྡན་གྱི་གང་ཟག་ཕོར་མཚོན་
བྱེད་དང་མོར་མཚོན་བྱེད་གཉིས་རིམ་པ་བཞིན་དབང་པོ་གཉིས་སོ་སོའི་འཇོག་བྱེད་དུ་བྱེད།
དེ་ལ་(༣༦བ)ཁ་ཅིག །མཚན་གཉིས་པའི་གང་ཟག་གི་ཕོ་དབང་དང་མོ་དབང་གིས་མ་ངེས་པའི་
སྐྱོན་འཕེན་པ་ཡོད་ནའང་། དེ་མཚུངས་ཀྱི་དབང་པོ་གཉིས་ཡོད་ན་མ་གཏོགས་ལུས་ཀྱི་དབང་པོ་
གཅིག་གི་ཚོགས་པ་ན་དབང་པོ་དེ་གཉིས་ཀ་བཞག་དཀའ་བའམ་སྟེ་དཔྱད། གང་ལྟར་ཀྱང་
གཉིས་པོ་དེ་ལུས་གྱི་དབང་པོ་ཡིན་པ་གཞིར་བཅས་ཀྱི་སྟེང་དུ། རང་རྒྱུད་ལྡན་གྱི་གང་ཟག་ཕོ་
དང་མོར་མཚོན་བྱེད་ཀྱི་རིགས་སུ་གནས་པ་ཞིག་ངེས་པར་དགོས་ཤིང་། ཁམས་ཀྱང་འདོད་
པའི་སས་བསྡུས་ཤ་སྟག་གོ །
-61-

UFE(UE inz ཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ། ཀ་ཨ་ཤོམnཚོ་
འོ་ན་གཟུགས་ཁམས་པའི་ལྷ་ལ་ཕོ་མོའི་དབང་པོ་མེད་པར་ཐལ་ལོ། །འདོད་ན་དེ་ལ་ཕོ་
མོའི་ཁྱད་པར་རམ་བྱེ་བྲག་མེད་པར་ཐལ་ལོ། །ཞེ་ན། དེ་ལ་ཁ་ཅིག་མ་ཁྱབ་སྟེ། སྐད་ཀྱི་གདངས་
ལ་སོགས་པས་འབྱེད་པར་གསུངས་པའི་ཕྱིར། མདོ་ལས་ཕོ་མོའི་ཁྱད་པར་ཀྱི་ཆོས་གཞན་དང་
ལྡན་པ་ཙམ་མོ། །ཞེས་གསུངས་པའི་ཕྱིར། དེ་ཡང་བསམ་གཏན་གཉིས་པ་མན་ཆད་ཀྱི་ལྷ་ལ་
དེ་གཉིས་སུ་ཡོད་ཀྱི། གསུམ་པ་ཡན་ཆད་དུ་ཕོར་ངེས་པ་ཡིན། ཞེས་ཟེར་ནའང། གཟུགས་ཁམས་
པའི་ལྷ་མོ་ཡོད་པ་ལ་ངེས་པ་མ་ཐོབ་སྟེ་འོག་ཏུ་འཆད་དོ།
སྲོག་དབང་ནི། སྲོག་ནི་ཚེ་ཡིན་དྲོད་དང་ནི། །རྣམ་ཤེས་རྟེན་གང་ཡིན་པའོ། །ཞེས་གསུངས་
པ་ལས རྣམ་ཤེས་ཀྱི་རྟེན་བྱེད་པའི་ཚེ་ཞིག་ལ་འཇོག་ཅིང་། དྲོད་ཀྱི་རྟེན་བྱེད་པར་གསུངས་པ་
ནི་ཁམས་འོག་མ་གཉིས་སུ་ཡིན་ནོ།
བཞི་པ་སྐབས་སུ་བབས་པའི་ངོ་བོ་བཤད་དུ་ཡོད་དེ། ལུས་ཚོར་སིམ་པ་མ་ཡིན་གང་། ། སྡུག་
བསྔལ་དབང་པོའོ་སིམ་པ་ནི། །བདེ་བའོ་བསམ་གཏན་གསུམ་པ་ན། །སེམས་ཀྱི་དེ་ནི་བདེ་
དབང་པོ། །གཞན་ནི་དེ་ཡིད་བདེ་བ་ཡིན །སེམས་ཀྱི་སིམ་པ་མ་ཡིན་པ། །ཡིད་མི་བདེ་བའོ་
བཏང་སྙོམས་ནི། །བར་མའོ་གཉིས་ཀའི་མི་རྟོགས་ཕྱིར།།ཞེས་གསུངས་པ་ལས། སྤྱིར་ན་ལུས་
ཚོར་ལ་ལུས་ཤེས་ཀྱི་འཁོར་གྱི་ཚོར་བ་( ༣༧ན)ཡིན་པ་མི་དགོས་ཀྱི། རང་གི་ཐུན་མོང་མ་ཡིན་
པའི་བདག་རྐྱེན་དབང་པོ་གཟུགས་ཅན་པ་ལས་དངོས་སུ་སྐྱེས་པའི་རྣམ་ཤེས་ཀྱི་འཁོར་དུ་བྱུང་
བའི་ཚོར་བ། ལུས་ཚོར་གྱི་ངོ་བོ་དང༌། དེ་དང་དབང་ཤེས་སུ་གྱུར་པའི་ཚོར་བ་དང་ཕྱིའི་ཚོར་བ་
གསུམ་དོན་གཅིག་པ་དང༌། དེ་ལ་དབྱེ་ན་གཉིས་ཡོད་པ་ལས། སིམ་པ་མ་ཡིན་པར་མྱོང་བའི་
ལུས་ཚོར་དེ་ལུས་ཚོར་སྡུག་བསྔལ་གྱི་དབང་པོའི་ངོ་བོ། སིམ་པར་མྱོང་བའི་ལུས་ཚོར་དེ་ལུས་ཚོར་
བདེ་བའི་དབང་པོའི་ངོ་བོ་ཡིན་པའི་ཕྱིར་དང༌། སེམས་ཚོར་གྱི་དབང་དུ་བྱས་ན་བསམ་གཏན་
གསུམ་པའི་སས་བསྡུས་ཀྱི་ཚོར་བ་སིམ་པར་མྱོང་བ་དེ་སེམས་བདེ་བའི་དབང་པོའི་ངོ་བོ། བསམ་
གཏན་དང་པོ་གཉིས་ཀྱི་སས་བསྡུས་ཀྱི་སེམས་ཚོར་སིམ་པར་མྱོང་བ་དེ་ཡིད་བདེ་བའི་དབང་
-62-

ཆོས་མངོན་པ་མཛོད་ཀྱི་དགོངས་པ་ལེགས་པར་བཤད་པ་ཤེས་བྱ་རབ་གསལ་ལས་གནས་གཉིས་པ་དབང་པོ་བསྟན་པ
པོའི་ངོ་བོ། སིམ་པ་མ་ཡིན་པ་མྱོང་བའི་སེམས་ཚོར་དེ་ཡིད་མི་བདེ་བའི་དབང་པོའི་ངོ་བོ། སིམ་
གདུང་གཉིས་ཀྱི་བར་མ་ཅི་རིགས་པར་མྱོང་བའི་ཚོར་བ་དེ་ཚོར་བ་བཏང་སྙོམས་ཀྱི་དབང་པོའི་
ངོ་བོ་ཡིན། ལུས་ཚོར་བཏང་སྙོམས་དང་སེམས་ཚོར་བཏང་སྙོམས་གཉིས་ནི་རྣམ་པར་མི་རྟོག་
པ་ཁོ་ནར་ངང་གིས་སྐྱེ་བས་ཚོར་བ་ལྔའི་གྲངས་གཅིག་ཏུ་བགྲང་བར་བྱ་བ་ཡིན་པའི་ཕྱིར། ལུས་
ཚོར་དང་སེམས་ཚོར་གཉིས་ནི་འགལ་བ་ཡིན་ཏེ། ལུས་ཚོར་སྔར་བཤད་པ་བཞིན་དང༌། སེམས་
ཚོར་ཡིད་ཤེས་སུ་གྱུར་པའི་ཚོར་བ་ནང་གི་ཚོར་བ་གསུམ་དོན་གཅིག་ཏུ་བྱ་དགོས་པའི་ཕྱིར་དང་།
དབྱེ་ན། སེམས་ཚོར་བདེ་སྡུག་བཏང་སྙོམས་གསུམ་ཡོད་ཅིང་། དང་པོ་དང་ཡིད་བདེ་དོན་གཅིག
གཉིས་པ་དང་ཡིད་མི་བདེ་དོན་གཅིག་པའང་ཡིན་པའི་ཕྱིར།
འོ་ན། དད་སོགས་དབང་པོ་ལྔའི་འཇོག་མཚམས་ཇི་ལྟར་ཡིན་ཞེ་ན། བཤད་དུ་ཡོད་དེ། རྣམ་
བྱང་གི་དབང་(༣༧བ)པོ་གཞིར་བཅས་ལ དཀོན་མཆོག་གསུམ་དང་ལས་འབྲས་སོགས་ལ་
དད་པའམ་འདོད་པའི་ཡིད་ཆེས་པ་ཅི་རིགས་ཀྱི་རྣམ་པས་འཇུག་པའི་རིགས་སུ་གནས་པ་དད་
པའི་དབང་པོའི་ངོ་བོ། དེ་གཞིར་བཅས་ལ། དགེ་བ་ལ་སྤྲོ་བའི་རིགས་སུ་གནས་པ། བརྩོན་
འགྲུས་ཀྱི་དབང་པོའི་ངོ་བོ། དེ་གཞིར་བྱས་ལ། དགེ་བའི་དམིགས་རྣམ་མི་བརྗེད་པར་འཛིན་
པའི་རིགས་སུ་གནས་པ། དྲན་པའི་དབང་པོའི་ངོ་བོ། དེ་གཞིར་བཅས་ལ། དགེ་བའི་དམིགས་
པ་ལ་རྩེ་གཅིག་ཏུ་གནས་པའི་རིགས་སུ་གནས་པ ཏིང་ངེ་འཛིན་གྱི་དབང་པོའི་ངོ་བོ། དེ་གཞིར་
བཅས་ལ ཆོས་རབ་ཏུ་རྣམ་པར་འབྱེད་པའི་རིགས་སུ་གནས་པ། ཤེས་རབ་ཀྱི་དབང་པོའི་ངོ་
བོ་ཡིན་པའི་ཕྱིར།
འཆད་པ་པོ་ཁ་ཅིག །དད་པའི་དབང་པོ་ཡིན་ན་ལམ་ཡིན་པའི་ཁྱབ་ཅེས་ཟེར། ཡང་ཁ་ཅིག །
དད་པ་འཁོར་དུ་ལྡན་པའི་གཙོ་བོ་སེམས་དེ་དད་པའི་དབང་པོ་ཡིན་ཞེས་ཟེར། དང་པོ་མི་འཐད་
དེ། ལམ་མ་ཞུགས་ན་དད་པའི་དབང་པོ་ཡོད་པའི་ཕྱིར། དེ་ལྟ་བུའི་དབང་པོ་དེ་བྱང་ཕྱོགས་སོ་
བདུན་གྱི་ནང་ཚན་དུ་གྱུར་པའི་དད་པའི་དབང་པོ་ནི་མ་ཡིན་ཏེ། དེ་རྣམས་གང་རུང་ཡིན་ན་ལམ་
-63-

Iཥ་་། ཨོ་ཌpཌ ཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ། R
ཞུགས་ཀྱི་ཡོན་ཏན་ཡིན་པའི་ཁྱབ་པའི་ཕྱིར། ཕྱི་མ་མི་འཐད་དེ། དད་པའི་དབང་པོ་ཡིན་ན་དད་
པ་ཡིན་དགོས་པའི་ཕྱིར་དང་། བརྩོན་འགྲུས་འཁོར་དུ་ལྡན་པའི་གཙོ་བོ་སེམས་ཏེ་བརྩོན་འགྲུས་
ཀྱི་དབང་པོ་མ་ཡིན་པའི་ཕྱིར། དང་པོ་གྲུབ་སྟེ། ཤེས་རབ་དང་བརྩོན་འགྲུས་ཀྱི་དབང་པོ་ལ་དེ་
དང་དེས་ཁྱབ་པའི་ཕྱིར། གཉིས་པ་དེར་ཐལ། དེ་ལྟར་ན་དད་པ་དང་བརྩོན་འགྲུས་གཉིས་ཆར་
འཁོར་དུ་ལྡན་པའི་གཙོ་བོ་སེམས་དེ་དད་པའི་དབང་པོ་དང་བརྩོན་འགྲུས་ཀྱི་དབང་པོ་གཉིས་
ཀར་ཐལ་བ་བཟློག་ཏུ་མེད་པའི་ཕྱིར། བརྩོན་འགྲུས་དང་དྲན་པ་ལ་དེ་དང་དེའི་དབང་པོ་ཡིན་
པས་ཁྱབ་ཀྱང་། ཏིང་ངེ་འཛིན་དང་ཤེས་རབ་ལ་དེ་དང་དེའི་དབང་པོས་མ་ཁྱབ་སྟེ། སྙོམས་འཇུག་
ཉོན་མོངས་ཅན་དུ་གྱུར་པའི་(༣༨ན)ཏིང་ངེ་འཛིན་ཡོད་པ་གང་ཞིག འཇིག་ལྟ་ཡོད་པའི་ཕྱིར།
འོ་ན། ཟག་མེད་ཀྱི་དབང་པོ་གསུམ་ཇི་ལྟ་བུ་ཡིན་ཞེ་ན། བཤད་དུ་ཡོད་དེ། མཐོང་སྒོམ་མི་
སློབ་ལམ་ལ་དགུ། །གསུམ་ཡིན། ཞེས་གསུངས་པ་ལས། མཐོང་ལམ་དུ་གྱུར་པའི་དད་སོགས་
ལྔ ཡིད་དང་བདེ་བ། ཡིད་བདེ་བཏང་སྙོམས་ཀྱི་དབང་པོ་དང་། དགུ་ནི་མི་ཤེས་པ་ཀུན་ཤེས་པར་
བྱེད་པའི་དབང་པོ། སྒོམ་ལམ་དུ་གྱུར་པའི་དད་སོགས་དགུ་ཀུན་ཤེས་པའི་དབང་པོ། མི་སློབ་
ལམ་དུ་གྱུར་པའི་དད་སོགས་དགུ་ཀུན་ཤེས་ལྡན་པའི་དབང་པོར་འཇོག་པའི་ཕྱིར་ཏེ། རང་འགྲེལ་
ལས མཐོང་སྒོམ་མི་སློབ་ལམ་ལ་དགུ །གསུམ་ཡིན་ཡིད་དང་བདེ་བ་དང་། ཡིད་བདེ་བ་དང་
བཏང་སྙོམས་རྣམས་དང་། དད་པ་ལ་སོགས་ལྔ་དང་། དབང་པོ་དགུ་པོ་དེ་དག་ནི་ལམ་གསུམ་
དག་ཏུ་དབང་པོ་གསུམ་ཞེས་གསུངས་ཏེ། ཞེས་གསུངས་པའི་ཕྱིར། འདི་གསུམ་གྱི་ངོ་བོ་ཡོད་
དེ ཟག་མེད་ཀྱི་དབང་པོ་གཞིར་བཅས་ལ་མཐོང་སྤང་སྤོང་བ་ལ་ལྷག་པར་དབང་བྱེད་པའི་རིགས་
སུ་གནས་པ་དང་པོའི་ངོ་བོ། དེ་གཞིར་ང་བཅས་ལ་སྒོམ་སྤང་སྤོང་བ་ལ་ལྷག་པར་དབང་བྱེད་པའི་
རིགས་སུ་གནས་པ་གཉིས་པའི་ངོ་བོ། དེ་གཞིར་བཅས་ལ་ལྷག་མེད་མྱང་འདས་ཐོབ་པ་ལ་ལྷག་
པར་དབང་བྱེད་པའི་རིགས་སུ་གནས་པ་གསུམ་པའི་ངོ་བོ་ཡིན་པའི་ཕྱིར། ས་མཚམས་རྟོགས་སླ་
ཞིང་གསུམ་པ་ནང་ཕན་ཚུན་འགལ་བའང་དེས་གྲུབ་བོ། མངོན་པ་གོང་མར་སྦྱོར་ལམ་དང་
-64-

ཆོས་མངོན་པ་མཛོད་ཀྱི་དགོངས་པ་ལེགས་པར་བཤད་པ་ཤེས་བྱ་རབ་གསལ་ལས་གནས་གཉིས་པ་དབང་པོ་བསྟན་པ།
མཐོང་ལམ་སྐད་ཅིག་དང་པོ་བཅོ་ལྔས་བསྡུས་པའི་དད་སོགས་དགུ་མི་(༣༨བ)ཤེས་པ་ཀུན་
ཤེས་པར་བྱེད་པའི་དབང་པོར་བཤད་ཀྱང་ལུགས་གཞན་ཡིན་པའི་ཕྱིར། སོ་སྐྱེའི་མངོན་རྟོགས་
དང་། ཟག་མེད་ཀྱི་དབང་པོ་འགལ་དགོས་པའི་ཕྱིར།
༼རྣམ་པའི་རབ་དབྱེའི་སྐབས།༽
ལྔ་པ་རྣམ་པའི་རབ་དབྱེ་བཤད་དུ་ཡོད་དེ། ཟག་བཅས་ཟག་མེད་ཀྱི་དབྱེ་བ། རྣམ་སྨིན་ཡིན་
མིན་གྱི་དབྱེ་བ། རྣམ་སྨིན་དང་བཅས་མ་བཅས་ཀྱི་དབྱེ་བ། དགེ་སོགས་གསུམ་གྱི་དབྱེ་བ།
ཁམས་སུ་གཏོགས་མ་གཏོགས་ཀྱི་དབྱེ་བ། སྤང་བྱ་ཡིན་མིན་གྱི་དབྱེ་བ་དང་དྲུག་ཡོད་པའི་ཕྱིར།
དང་པོ་ཡོད་དེ། གསུམ་ནི་དྲི་མ་མེད། །གཟུགས་ཅན་སྲོག་དང་སྡུག་བསྔལ་དག །ཟག་དང་
བཅས་པ་དགུ་རྣམ་གཉིས། །ཞེས་འབྱུང་བ་ལས། དབང་པོ་ཐ་མ་གསུམ་ནི་ཟག་མེད་ཁོ་ན་དང་།
གཟུགས་ཅན་གྱི་དབང་པོ་བདུན་དང་། སྲོག་དང་སྡུག་བསྔལ་དང་ཡིད་མི་བདེ་བའི་དབང་པོ་དང་
བཅུ་ནི་ཟག་བཅས་དང་། སྔར་བཤད་པའི་དད་སོགས་དགུ་ལ་ཟག་པ་དང་བཅས་མ་བཅས་
གཉིས་ཆར་ཡོད་པའི་ཕྱིར། གཉིས་པ་ཡོད་དེ། སྲོག་ནི་རྣམ་སྨིན་བཅུ་གཉིས་གཉིས། །ཐ་མ་བརྒྱད་
དང་ཡིད་མི་བདེ། །མ་གཏོགས་པ་སྟེ། ཞེས་འབྱུང་བ་ལས། སྲོག་གི་དབང་པོ་ནི་རྣམ་སྨིན་ཁོ་ན་
ཡིན སྲོག་དང་ཐ་མ་བརྒྱད་དང་། ཡིད་མི་བདེ་བའི་དབང་པོ་མ་གཏོགས་བཅུ་གཉིས་ལ་ནི་རྣམ་
སྨིན་ཡིན་མིན་གཉིས་ཀ་ཡོད་པའི་ཕྱིར། དབང་པོ་ཐ་མ་བརྒྱད་དང་ཡིད་མི་བདེ་ཉིད་དེར་མ་
གཏོགས་ཏེ། རྣམ་སྨིན་ཡིན་ན་ལུང་མ་བསྟན་ཡིན་དགོས་པ་གང་ཞིག །ཐ་མ་བརྒྱད་དགེ་བ་དང་
ཡིད་མི་བདེ་དགེ་བའམ་མི་དགེ་བར་ངེས་པའི་ཕྱིར། སྲོག་རྣམ་སྨིན་ཁོ་ན་ཡིན་པར་གྲུབ་སྟེ། བདེ་
འགྲོའི་སྲོག་དགེ་བའི་རྣམ་སྨིན་དང༌། ངན་འགྲོའི་སྲོག་མི་དགེ་བའི་རྣམ་སྨིན་ཡིན་པའི་ཕྱིར།
འོ་ན་དགྲ་བཅོམ་པའི་ཚེའམ་སྲོག་ཀྱང་རྣམ་སྨིན་ཡིན་ནམ་ཞེ་ན། དེ་ཡང་བྱེ་བྲག་སྨྲ་བའི་
-65-

: ཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ། ཟོམ ཆོ
(༣༩ན)ལུགས་འཛིན་པའི་བཙུན་པ་ལ་ཆོས་སྐྱོབ། དབྱངས་སྒྲོག་དབྱིག་ཤེས། སངས་རྒྱས་ལྷ་
དང་བཞི་ཡོད་པས་དབྱངས་སྒྲོག་ནི་དེ་རྣམ་སྨིན་མ་ཡིན་ཏེ། དགྲ་བཅོམ་པ་སྐུ་ཚེ་རིང་དུ་འཇོག་
པ་དེ་དེ་མ་ཡིན་པའི་ཕྱིར་ཏེ། དེ་ཉིད་ཏིང་འཛིན་ཁོ་ནའི་མཐུ་ཡིན་གྱི་སྔོན་གྱི་ལས་ཀྱི་མཐུ་མ་ཡིན་
པའི་ཕྱིར སྲོག་ནི་རྣམ་སྨིན་ཞེས་གསུངས་པ་དང་མི་འགལ་ཏེ། ཕལ་ཆེ་བ་ལ་དགོངས་པས་སོ་
ཞེས་ཟེར། བཙུན་པ་གཞན་གསུམ་ནི་རྣམ་སྨིན་དུ་སྨྲ་སྟེ་སྔར་བཤད་པ་དང་མཐུན་ནོ། །གསུམ་
པ་ཡོད་དེ། (དེ་)གཅིག་ནི། །རྣམ་པར་སྨིན་བཅས་བཅུ་རྣམ་གཉིས། །ཡིད་དང་ཚོར་གཞན་དད་
ལ་སོགས། །ཞེས་འབྱུང་བ་ལས། ཡིད་མི་བདེ་བ་ཞེས་གསུངས་པ་གཅིག་ནི་རྣམ་སྨིན་དང་བཅས་
པ་དང༌། ལུང་མ་བསྟན་དང༌། ཟག་མེད་ནི་རྣམ་སྨིན་དང་བཅས་པ་མ་ཡིན་པ་དང༌། ཡིད་དང་ཚོར་
བ་གཞན་བཞི་དང༌། དད་སོགས་ལྔ་སྟེ་བཅུ་ནི་རྣམ་སྨིན་དང་བཅས་མ་བཅས་གཉིས་ཀ་དང་ལྡན་
པའི་ཕྱིར། དང་པོ་དེར་ཐལ དེ་མི་དགེ་བའམ་དགེ་བ་ཟག་བཅས་སུ་ངེས་པའི་ཕྱིར། གཉིས་པ་
དེར་ཐལ། རྣམ་སྨིན་ཀྱི་རྒྱུ་ཡིན་ན་མི་དགེ་བ་དང་དགེ་བ་ཟག་བཅས་གང་རུང་ཡིན་དགོས་པའི་
ཕྱིར། གསུམ་པ་དེར་ཐལ། དང་པོ་ལྔའི་དགེ་བ་ཟག་བཅས་དང་། མི་དགེ་བའི་ཆ་རྣམ་སྨིན་འབྲས་
བུར་བཅས་པ་དང་ཟག་མེད་དང་ལུང་མ་བསྟན་གྱི་ཆ་དེའི་འབྲས་བུར་མ་བཅས། ཕྱི་མ་ལྔའི་
ཟག་བཅས་རྣམས་རྣམ་སྨིན་འབྲས་བུར་བཅས་པའི་ཕྱིར། བཞི་པ་ཡོད་དེ། དགེ་བ་བརྒྱད་ཡིད་
མི་བདེ་བ །རྣམ་གཉིས་ཡིད་དང་ཚོར་གཞན་ནི། ། རྣམ་གསུམ་གཞན་ནི་རྣམ་པ་གཅིག །ཅེས་
འབྱུང་བ་ལས། དད་སོགས་ཕྱི་མ་བརྒྱད་ནི་དགེ་བ་ཁོ་ན་དང་། ཚོར་བ་ཡིད་མི་བདེ་བ་ལ་དགེ་མི་
(༣༩བ)དགེ་གཉིས་ཆར་ཡོད་པ་དང་། ཡིད་དང་ཚོར་བ་གཞན་བཞི་ལ་ཆོས་གགསུམ་ཆར་ཡོད་པ་
དང་། གཞན་བརྒྱད་ནི་ལུང་མ་བསྟན་གཅིག་པུར་ངེས་པའི་ཕྱིར། ལྔ་པ་ཡོད་དེ། དྲི་མེད་མ་
གཏོགས་འདོད་པར་གཏོགས། །ཕོ་མོའི་དབང་དང་སྡུག་བསྔལ་དག །མ་གཏོགས་གཟུགས་
གཏོགས་གཟུགས་ཅན་དང་། །བདེ་བའང་མ་གཏོགས་གཟུགས་མེད་གཏོགས། །ཞེས་འབྱུང་
བ་ལས། དྲི་མེད་གསུམ་མ་གཏོགས་བཅུ་དགུ་འདོད་པར་གཏོགས་པ་དང༌། ཕོ་མོའི་དབང་པོ་
-66-

ཆོས་མངོན་པ་མཛོད་ཀྱི་དགོངས་པ་ལེགས་པར་བཤད་པ་ཤེས་བྱ་ལ་ལས་གནས་གཉིས་པ་དབང་པོ་བསྟན་པ
དང་། སྡུག་བསྔལ་གྱི་དང་། ཡིད་མི་བདེ་མ་གཏོགས་བཅོ་ལྔ་ནི་གཟུགས་ཁམས་སུ་གཏོགས་པ་
དང་། གཟུགས་ཅན་བདུན་ཚོར་བ་བདེ་བ་ཡིད་བདེ་ཡིད་མི་བདེ། སྡུག་བསྔལ་གྱི་དབང་པོ་མ་
གཏོགས་པའི་ཡིད་སྲོག་བཏང་སྙོམས་དད་སོགས་ལྔ་རྣམས་ནི་གཟུགས་མེད་དུ་གཏོགས་པ་
ཡོད་པའི་ཕྱིར། གཟུགས་ཁམས་ན་ཕོ་མོའི་དབང་པོ་མེད་པ་དེས་གྲུབ་སྟེ། འཁྲིག་པའི་འདོད་
ཆགས་དང་བྲལ་བའི་ཕྱིར
ཁོ་ན་རེ། འོ་ན། ལྷ་དེ་རྣམས་ཕོར་འཇོག་བྱེད་གང་ཡང་མེད་པར་ཐལ། དེའི་དབང་པོ་མེད་
པའི་ཕྱིར། ཞེས་པ་སྟེ། རང་འགྲེལ་ལས། དེ་ནི་ཇི་ལྟར་ན་དེ་དག་ཕོ་ཞེས་བྱ་བ་གང་ལས་བྱུང་ཞེས་
དང་གང་སྤེལ་ལས་དྲི་བ་ནི་ཕོའི་དབང་པོ་མེད་ན་དེ་ནི་ཇི་ལྟར་ན་དེ་དག་ཕོ་ཞེས་བྱ་བའོ། །ཚུལ་
བཞིན་མིན་པར་དྲིས་པའི་ཕྱིར་འདྲི་བ་ནི་གང་ལས་འབྱུང་ཞེས་བྱ་བ་སྟེ ཞེས་གསུངས་སོ
ཐལ་འགྱུར་དེ་ལ་མ་ཁྱབ་སྟེ་ནུ་མ་ལ་སོགས་པ་དབྱིབས་དང་སྐད་ཀྱི་ང་རོས་ཕོར་འཇོག་པའི་
ཕྱིར་ཏེ རང་འགྲེལ་ལས། མོ་ཚངས་པ་ཉིད་བྱེད་པར་འགྱུར་བ་གང་ཡིན་པ་དེ་ནི་གནས་མིན་
ཞིང་སྐབས་མེད་དེ་གནས་མེད་དོ། །ཕོ་གང་ཡིན་(༤༠ན)པ་དེ་ནི་གནས་ཡོད་དོ། །ཞེས་གསུངས་
སོ། །ཕོའི་ངོ་བོ་གཞན་དག་འདོད་པའི་ཁམས་ན་ཕོ་རྣམས་ལ་ཡོད་པ་གང་ཡིན་པ་དེ་ཡོད་དོ།
ཞེས་འབྱུང་བའི་ཕྱིར་རོ། །མོ་ཚངས་པ་ཞེས་སོགས་ནི་མདོ་དྲངས་པ་ཡིན་ཏེ། དོན་གསལ་ལས་
མདོ་ལས་སོ་སྙམ་དུ་བསམ་པའོ། །ཞེས་གསུངས་པའི་ཕྱིར། འདི་ཙམ་མ་གཏོགས་འབྲུ་སྣོན་
མ་མཛད་ཅིང་། གང་སྤེལ་དུའང་མི་གསལ་མོད། གཟུགས་ཁམས་པའི་ལྷ་ཕོ་མ་གཏོགས་མོ་
ལ་དོགས་དཔྱོད་མ་བྱུང་བ་ལ་དཔགས་ན་ཐམས་ཅད་ཕོར་ཁས་ལེན་དགོས་པ་འདྲ་ཞིང་དེ་ལྟ་
ན་སྐབས་མེད་ཅེས་སོགས་ལའང་གོ་བ་རྙེད་པར་འགྱུར་རམ་སྙམ་སྟེ་དཔྱད་དོ།
དྲུག་པ་ཡོད་དེ། ཡིད་དང་ཚོར་བ་གསུམ་རྣམ་གསུམ། །གཉིས་ཀྱིས་སྤང་བྱ་ཡིད་མི་བདེ།
དགུ་ནི་བསྒོམ་པས་ལྔ་པོ་ནི། །སྤང་བར་བྱ་མིན་ཡང་གསུམ་མིན། །ཞེས་འབྱུང་བ་ལས། ཡིད་
དང་བདེ་བ་ཡིད་བདེ་བཏང་སྙོམས་ཀྱི་ཚོར་བ་ལ་སྤང་བྱ་གཉིས་དང་ཟག་མེད་གསུམ་ཆར་ཡོད་
-67-

-- ཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ། 33327ag
པ་དང་། ཡིད་མི་བདེ་ལ་མཐོང་སྤང་སྒོམ་སྤང་གཉིས་ཆར་ཡོད། གཟུགས་ཅན་བདུན་དང་སྲོག་
དང་སྡུག་བསྔལ་གྱི་དབང་པོ་དང་དགུ་ནི་སྒོམ་སྤང་དང་། དད་སོགས་ལྔ་ཟག་མེད་ནི་སྤང་བྱ་
མིན དྲི་མེད་གསུམ་ཡང་སྤང་བྱ་མ་ཡིན་པའི་ཕྱིར
༼དབང་པོ་རྙེད་གཏོང་གི་སྐབས།༽
དྲུག་པ་དབང་པོའི་རྙེད་གཏོང་བཤད་དུ་ཡོད་དེ། འདོད་པར་དང་པོ་རྣམ་སྨིན་གཉིས།
རྙེད་དེ་རྫུས་ཏེ་སྐྱེ་བས་མིན། །དེ་ཡི་དྲུག་གམ་བདུན་ནམ་བརྒྱད། །གཟུགས་ན་དྲུག་གོ་གོང་
(༤༠བ)མར་གཅིག །གཟུགས་མེད་དག་ཏུ་འཆི་བ་ནི །སྲོག་དང་ཡིད་དང་བཏང་སྙོམས་ཉིད།
འགགས་པར་འགྱུར་རོ་གཟུགས་ན་བརྒྱད། །འདོད་པར་བཅུའ མ་དགུའ མ་བརྒྱད། །རིམ་གྱིས་
འཆི་བ་དག་ལ་བཞི། །དགེ་ལ་ཐམས་ཅད་དག་ཏུ་ལྔ། །ཞེས་འབྱུང་བ་ལས། འདོད་པར་དང་པོར་
ལུས་དང་སྲོག་གི་དབང་པོ་གཉིས་རྙེད་ལ། དེ་ཡང་རྫུས་སྐྱེས་གཅིག་པུས་མིན་གྱི་སྐྱེ་གནས་གཞན་
གསུམ་དུ་སྐྱེས་པས་ཀྱང་རྙེད་པ་དང་། རྫུས་སྐྱེས་ཀྱིས་ཀྱང་དབང་པོ་དྲུག་གམ་བདུན་ནམ་བརྒྱད་
རྙེད གཟུགས་ཁམས་སུ་དང་པོར་དབང་པོ་དྲུག་དང་གཟུགས་མེད་དུ་གཅིག་ཁོ་ན་རྙེད་ཅིང་
གཟུགས་མེད་ཁམས་སུ་འཆི་བ་ནི་སྲོག་དང་ཡིད། བཏང་སྙོམས་གསུམ་འགགས་པར་འགྱུར་
བ་དང་། གཟུགས་ཁམས་སུ་དེའི་སྟེང་དུ་མིག་སོགས་དབང་པོ་ལྔ་བསྣན་པས་བརྒྱད་དང་། འདོད་
པར་མཚན་གཉིས་པ་ཞིག་ཡིན་ན་གོང་གི་བརྒྱད་ཕོ་མོའི་དབང་པོ་སྟེ་བཅུ། མཚན་གཅིག་པ་ཡིན་
ན་དགུ མཚན་མེད་ན་བརྒྱད་འགག་ཅིང་། ཁྱད་པར་རིམ་གྱིས་འཆི་ན་ལུས་དང་སྲོག་དང་ཡིད་
དང་བཏང་སྙོམས་ཀྱི་དབང་པོ་དང་བཞི་འགགས། དགེ་བའི་སེམས་ལ་གནས་ཏེ། གཟུགས་མེད་
དུ་འཆི་བ་སོགས་ཐམས་ཅད་དུ་སྔར་ཡོད་ཀྱི་སྟེང་དུ་དད་སོགས་ལྔ་བསྣན་ཏེ། འགགས་པར་
འགྱུར་བའི་ཕྱིར། རྫུས་སྐྱེས་ཀྱིས་དབང་པོ་དྲུག་སོགས་རྙེད་པའི་རྟགས་གྲུབ་སྟེ། མཚན་མེད་ན་
-68-

ཆོས་མངོན་པ་མཛོད་ཀྱི་དགོངས་པ་ལེགས་པར་བཤད་པ་ཤེས་བྱ་རབ་གསལ་ལས་གནས་གཉིས་པ་དབང་པོ་བསྟན་པ
མིག་ནས་སྲོག་གི་བར་དྲུག །མཚན་གཅིག་པ་ཡིན་ན་བདུན། མཚན་གཉིས་པ་ཡིན་ན་བརྒྱད་
རྙེད་པ་དང་། གཟུགས་ཁམས་སུ་སྔར་བཤད་པའི་མིག་སོགས་དྲུག་དང་(༤༡ན)གཟུགས་མེད་
དུ་སྲོག་དབང་གཅིག་པུ་རྙེད་པའི་ཕྱིར།
༼དགེ་སྦྱོང་ཚུལ་གྱི་འབྲས་བུ་དབང་པོ་དུས་ཐོབ་ཀྱི་སྐབས།༽
བདུན་པ་དགེ་སྦྱོང་ཚུལ་གྱི་འབྲས་བུ་དབང་པོ་དུས་ཐོབ་བཤད་དུ་ཡོད་དེ། འབྲས་བུ་ཐ་
མ་གཉིས་དགུས་ཐོབ། །གཉིས་ནི་བདུན་དང་བརྒྱད་དང་དགུས། །ཞེས་འབྱུང་བ་ལས། འབྲས་
བུ་བཞིའི་ཐ་མ་རྒྱུན་ཞུགས་དང་། ཡར་མཐའ་དགྲ་བཅོམ་པའི་འབྲས་བུ་གཉིས་ནི་ཟག་མེད་ཀྱི་
དབང་པོ་དགུ་དགུས་ཐོབ་པའི་ཕྱིར དང་པོ་ནི་ཉན་ཐོས་མཐོང་ལམ་རྗེས་བཟོད་ཀྱི་ཚོགས་པ་ན་
ཡོད་པའི་དད་སོགས་ལྔ་ཡིད་བཏང་སྙོམས་ཟག་མེད་ཀྱི་དབང་པོ་དང་པོ་གཉིས་ཏེ་དགུས་ཐོབ།
ཕྱི་མ་ཉན་ཐོས་ཀྱི་སྒོམ་ལམ་རྡོ་རྗེ་ལྟ་བུའི་ཏིང་ངེ་འཛིན་གྱི་ཚོགས་པ་ན་ཡོད་པའི་དད་སོགས་
ལྔ་ཡིད་བདེ་བ་བཏང་སྙོམས་གསུམ་གང་རུང་དང༌། ཟག་མེད་ཀྱི་དབང་པོ་ཕྱི་མ་གཉིས་ཏེ་དགུས་
ཐོབ་པའི་ཕྱིར།
ཁོ་ན་རེ དབང་པོ་གཉིས་ཐོབ་པའི་ཆ་འབྲས་བུ་ཕྱི་མ་གཉིས་སོ་སོར་ཐོབ་ཟིན་པས། དེ་
གཉིས་རིམ་པ་བཞིན་ངདབང་པོ་ཕྱི་མ་གཉིས་ལས་ཐོབ་པ་མི་འཐད་དོ་ཞེ་ན། སྐྱོན་མེད་དེ། དབང་
པོ་ཕྱི་མ་གཉིས་ཀྱིས་རིམ་པ་བཞིན་སྒོམ་སྤང་ཉོན་སྒྲིབ་སྤངས་པའི་བྲལ་ཐོབ་འདྲེན་པ་དང་བྲལ་
ཐོབ་ཀྱི་རྟེན་བྱེད་པའི་ཆ་ནས་དེ་ལྟར་བཤད་པའི་ཕྱིར། རིམ་གྱིས་པའི་འབྲས་བུ་བར་པ་གཉིས་
པོ་དེ་དབང་པོ་བདུན་ནམ་བརྒྱད་གང་རུང་གིས་ཐོབ་སྟེ། སྔོན་ཞི་གནས་ཤས་ཆེར་སྤྱོད་པ་ཡིན་
ན ཞི་རགས་ཀྱི་རྣམ་པ་ཅན་གྱི་སྒོམ་ལམ་རྗེས་ཐོབ་ཡེ་ཤེས་ཀྱི་ངོ་བོར་གྱུར་པའི་དད་སོགས་ལྔ་
ཡིད་བཏང་སྙོམས་ཏེ་བདུན་གྱིས་ཐོབ། སྔོན་ལྷག་མཐོང་ཤས་ཆེར་སྤྱོད་པ་ཡིན་ན། བདེན་པའི་
-69-

THANA) ཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ ལམ HPPEEE
རྣམ་པ་ཅན་གྱི་སྒོམ་(༤༡བ) ལམ་མཉམ་གཞག་ཡེ་ཤེས་ཀྱི་ངོ་བོ་གྱུར་པའི་དད་པ་ལ་སོགས་པ་
བདུན་དང་ཀུན་ཤེས་ཀྱི་དབང་པོ་དང་བརྒྱད་ཀྱིས་ཐོབ་པའི་ཕྱིར། ཐོད་རྒལ་བའི་འབྲས་བུ་བར་
པ་གཉིས་ནི་སོ་སོར་ཟག་མེད་ཀྱི་དབང་པོ་དགུ་དགུས་ཐོབ་སྟེ། རྒྱུན་ཞུགས་ལ་བཤད་པ་ལྟར་
གྱི་དགུ་དགུས་ཐོབ་པའི་ཕྱིར། སེམས་རྟེན་གང་ལ་བརྟེན་ནས་འཐོབ་ཀྱང་བཤད་དུ་ཡོད་དེ ཐོད་
རྒལ་བའི་ཕྱིར་མི་འོང་གི་འབྲས་བུ་དང་། དགྲ་བཅོམ་པའི་འབྲས་བུ་གཉིས་བསམ་གཏན་དང་
པོ་གཉིས་ཀྱི་དངོས་གཞི་ལ་བརྟེན་ན་ཡིད་བདེ་བའི་དབང་པོ། བསམ་གཏན་གསུམ་པའི་དངོས་
གཞི་ལ་བརྟེན་ན་བདེ་བའི་དབང་པོ། ཐོད་རྒལ་བའི་ཕྱིར་མི་འོང་གི་འབྲས་བུ་བསམ་གཏན་བཞི་
པ་ཡན་ཆད་ཀྱི་དངོས་གཞི་ལ་བརྟེན་ན་ཚོར་བ་བཏང་སྙོམས་ལས་ཀྱང་འཐོབ་ཅེས་སྦྱར་བར་བྱ་
བའི་ཕྱིར། དགྲ་བཅོམ་པའི་འབྲས་བུ་ཟག་མེད་མི་ལྕོགས་མེད་སོགས་ཟག་མེད་ཀྱི་ས་གཞན་
ལ་བརྟེན་ན་ཚོར་བ་བཏང་སྙོམས་དང་གསུམ་པོ་གང་རུང་ལས་འཐོབ་ཅེས་སྦྱར་འོས་པའི་ཕྱིར
འོ་ན་སྡེ་བདུན་གྱི་ནང་ཚན་ཡེ་ཤེས་ལ་འཇུག་པ་ལས། དགྲ་བཅོམ་པའི་འབྲས་བུ་དབང་
པོ་དུ་ཞིག་གིས་འཐོབ་ཅེས་ན་སྨྲས་པ། དབང་པོ་བཅུ་གཅིག་གིས་འཐོབ་བོ་ཞེས་གསུངས་པ་དང་
འགལ་ལོ་ཞེ་ན་མི་འགལ་སྟེ། བཅུ་གཅིག་དག་གིས་དགྲ་བཅོམ་ཉིད། །འགའ་ཞིག་སྲིད་ཕྱིར་
བཤད་པ་ཡིན། །ཞེས་འབྱུང་བ་ལས། འདིར་འཐོབ་ཐེབས་གཅིག་གི་དབང་དུ་བྱས་ལ། གསུང་
རབ་ལས་ངེ་
དེ་ལྟར་གསུངས་པ་ནི་དགྲ་བཅོམ་དབང་རྟུལ་འགའ་ཞིག་ཉམས་པ་སོར་ཆུད་པའི་ཚེ།
དབང་པོ་བཅུ་གཅིག་གིས་(༤ ༢ན)འཐོབ་སྲིད་པ་ལ་དགོངས་པའི་ཕྱིར། དེས་འཐོབ་སྲིད་པའང་
ཡིན་ཏེ། དགྲ་བཅོམ་འགའ་ཞིག་དང་པོར་ཉེར་བསྡོགས་ཀྱི་བཏང་སྙོམས་ལ་བརྟེན་ནས་དགྲ་
བཅོམ་པའི་འབྲས་བུ་ཐོབ་པ་ལས་ཉམས་ནས། བསམ་གཏན་དང་པོ་གཉིས་གང་རུང་གི་དངོས་
བཞི་ལ་བརྟེན་ཏེ། དགྲ་བཅོམ་པའི་འབྲས་བུ་གཉིས་པ་ཐོབ་པ་ན དེ་གཉིས་གང་རུང་གི་ཡིད་
བདེ་བསྣན་ནས་དབང་པོ་བཅུ་དང་། ཡང་ཉམས་ཏེ་བསམ་གཏན་གསུམ་པའི་དངོས་བཞི་ལ་
བརྟེན་ནས་དགྲ་བཅོམ་པའི་འབྲས་བུ་གསུམ་པ་ཐོབ་པ་ན། དེའི་སེམས་ཚོར་བདེ་བ་བསྣན་
-70-

ཆོས་མངོན་པ་མཛོད་ཀྱི་དགོངས་པ་ལེགས་པར་བཤད་པ་ཤེས་བྱ་རབ་གསལ་ལས་གནས་གཉིས་པ་དབང་པོ་བསྟན་པ
ནས་བཅུ་གཅིག་གིས་ཐོབ་པ་ཡོད་པའི་ཕྱིར
༼དབང་པོའི་ལྡན་ཚུལ་གྱི་སྐབས།༽
བརྒྱད་པ་དབང་པོའི་ལྡན་ཚུལ་ཡོད་དེ། ངེས་ལྡན་དང་སྲིད་ལྡན་གཉིས་སུ་ཡོད་པའི་ཕྱིར
དང་པོ་ཡོད་དེ། གསུམ་ལྡན་བཞི་ལྡན་ལྔ་ལྡན་བདུན་ལྡན་བརྒྱད་ལྡན་བཅུ་གཅིག་ལྡན་བཅུ་
གསུམ་ལྡན་ཏེ་བདུན་ཡོད་པའི་ཕྱིར། དང་པོ་ཡོད་དེ། བཏང་སྙོམས་དང་ནི་སྲོག་དང་ནི། །ཡིད་
དང་ལྡན་ལ་ངེས་གསུམ་ལྡན། །ཞེས་འབྱུང་བ་ལས། སྲོག་ཡིད་བཏང་སྙོམས་ཀྱི་དབང་པོ་གསུམ་
པོ་གང་རུང་གཅིག་དང་ལྡན་ན་གསུམ་ཀ་ངེས་པར་ལྡན་པས་ཁྱབ་པའི་ཕྱིར
གཉིས་པ་ཡོད་དེ། བདེ་ལུས་ལྡན་ལ་བཞི་དག་དང་། །ཞེས་འབྱུང་བ་ལས བདེ་བའི་དབང
པོ་དང་ལྡན་ན་དབང་པོ་བཞི་ལྡན་ཡིན་པས་ཁྱབ། ལུས་དབང་དང་ལྡན་ན་ཡང་དབང་པོ་བཞི་
ལྡན་ཡིན་པས་ཁྱབ་པའི་ཕྱིར་ཏེ ངེས་ལྡན་གསུམ་གྱི་སྟེང་དུ་དེ་གཉིས་སོ་སོར་བསྣན་པས་བཞིར་
འགྱུར་བ་ཡིན་པའི་ཕྱིར།
གསུམ་པ་ཡོད་དེ། མིག་སོགས་ལྡན་(༤༢བ)ལ་ལྔ་དང་ལྡན། །ཡིད་བདེ་ལྡན་ཡང༌། ཞེས་
འབྱུང་བ་ལས་མིག་དབང་དང་ལྡན་ན་དབང་པོ་ལྔ་ལྡན་ཡིན་པའི་ཁྱབ། ཡིད་བདེ་བའི་དབང་པོ་
དང་ལྡན་ནའང་དབང་པོ་ལྔ་ལྡན་ཡིན་པས་ཁྱབ་པའི་ཕྱིར། དང་པོ་གྲུབ་སྟེ། དེ་དང་ལྡན་ན་ངེས་
ལྡན་གསུམ ལུས་དབང་རང་ཉིད་ཏེ་ལྔ་ལྡན་ཡིན་དགོས་པའི་ཕྱིར་རོ། །རྟགས་གཉིས་པ་གོང་དང་
འདྲ་བས་སྒྲུབ་སླ།
བཞི་པ་ཡོད་དེ། སྡུག་བསྔལ་ལྡན། །བདུན་དང་། ཞེས་འབྱུང་བ་ལས། སྡུག་བསྔལ་གྱི་
དབང་པོ་དང་ལྡན་ན་དབང་པོ་བདུན་ལྡན་ཡིན་པས་ཁྱབ་པའི་ཕྱིར་ཏེ། དེ་དང་ལྡན་ན་ཡིད་མི་བདེ་
བའི་དབང་པོ་མ་གཏོགས་པའི་དབང་པོ་བཞི། ལུས་སྲོག་ཡིད་ཀྱི་དབང་པོ་སྟེ་བདུན་ལྡན་ཡིན་
-71-

118 རྟཕྲུཌ་་ཌཌ་A ཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ
པས་ཁྱབ་པའི་ཕྱིར།
ལྔ་པ་ཡོད་དེ། མོ་ཡི་དབང་སོགས་ལྡན། །བརྒྱད་དང་། ཞེས་འབྱུང་བ་ལས། མོ་དབང་དང་
ལྡན་ན་དབང་པོ་བརྒྱད་ལྡན་ཡིན་པས་ཁྱབ། ཕོ་དབང་དང་ལྡན་ན་དེས་ཁྱབ། ཡིད་མི་བདེ་བའི་
དབང་པོ་དང་ལྡན་ནའང་དེས་ཁྱབ་པའི་ཕྱིར། དང་པོ་གྲུབ་སྟེ། དེ་དང་ལྡན་ན་སྡུག་བསྔལ་གྱི་
དབང་པོ་ལ་བཤད་པ་བདུན་གྱི་སྟེང་དུ་རང་ཉིད་དང་ལྡན་པས་ཁྱབ་པའི་ཕྱིར། གཉིས་པ་གྲུབ་
སྟེ། དེ་དང་ལྡན་ན་སྔར་བཤད་པ་བདུན་གྱི་སྟེང་དུ་ཕོ་དབང་རང་ཉིད་དང་ལྡན་པས་ཁྱབ་པའི་
ཕྱིར། གསུམ་པ་གྲུབ་སྟེ། སྔ་མ་གཉིས་བཞིན་ཡིན་པའི་ཕྱིར
དྲུག་པ་ཡོད་དེ། ཀུན་ཤེས་ལྡན་པ་ཡི། །དབང་པོ་ལྡན་ལ་བཅུ་གཅིག་ལྡན། །ཞེས་འབྱུང་
བ་ལས དབང་པོ་ཕྱི་མ་གཉིས་གང་རུང་དང་ལྡན་ན་དབང་པོ་བཅུ་གཅིག་དང་ལྡན་པས་ཁྱབ་
པའི་ཕྱིར། དེ་དང་ལྡན་ན་རང་གི་གདགས་གཞི་དབང་པོ་དགུ་སྲོག་ཟག་མེད་ཀྱི་དབང་པོ་རང་
ཉིད་(༤༣ན) ཏེ་བཅུ་གཅིག་དང་ལྡན་པས་ཁྱབ་པའི་ཕྱིར
བདུན་པ་ཡོད་དེ། ཀུན་ཤེས་བྱེད་པའི་དབང་ལྡན་ལ། །བཅུ་གསུམ་དག་དང་ལྡན་པ་ཡིན།
ཞེས་འབྱུང་བ་ལས། མི་ཤེས་པ་ཀུན་ཤེས་པར་བྱེད་པའི་དབང་པོ་དང་ལྡན་ན་བཅུ་གསུམ་དང་
ལྡན་པས་ཁྱབ་པའི་ཕྱིར་ཏེ དེ་དང་ལྡན་ན་གདགས་གཞི་དགུ །སྲོག་ལུས་སྡུག་བསྔལ་གྱི་དབང་
པོ། ཟག་མེད་ཀྱི་དབང་པོ་རང་ཉིད་ཏེ་བཅུ་གསུམ་དང་ལྡན་པས་ཁྱབ་པའི་ཕྱིར།
ཁོ་ན་རེ། ཕོ་མོ་གང་རུང་གི་མཚན་མེད་པ་ལ་མཐོང་ལམ་མི་སྐྱེ་བས། དེ་གཉིས་གང་རུང་
གི་དབང་པོ་བསྣན་ནས་བཅུ་བཞིར་འགྱུར་རོ་ཞེ་ན། སྐྱོན་མེད་དེ། མཚན་ཉམས་པའི་རྒྱུད་ལ་
ཡང་མཐོང་ལམ་སྐྱེ་བ་ཡོད་པས་དེ་འདྲ་ཞིག་གི་དབང་དུ་མཛད་པའི་ཕྱིར། །
གཉིས་པ་སྲིད་ལྡན་བཤད་དུ་ཡོད་དེ། ཉུང་ལྡན་དང་མང་ལྡན་གཉིས་ཡོད་པའི་ཕྱིར། དང་
པོ་ཡོད་དེ། དགེ་མེད་ནང་ན་ཉུང་ལྡན་པ། །ལུས་ཚོར་སྲོག་ཡིད་བརྒྱད་དང་ལྡན། །གཟུགས་མེད་
བྱིས་པའང་དེ་བཞིན་ཏེ། །བཏང་སྙོམས་སྲོག་ཡིད་དགེ་རྣམས་དང་། །ཞེས་འབྱུང་བ་ལས། དགེ་
-72-

ཆོས་མངོན་པ་མཛོད་ཀྱི་དགོངས་པ་ལེགས་པར་བཤད་པ་ཤེས་བྱ་རབ་གསལ་ལས་གནས་གཉིས་པ་དབང་པོ་བསྟན་པ
རྩ་ཆད་པ་ལ་ལུས་དང་ཚོར་བའི་དབང་པོ་ལྔ་དང་། སྲོག་ཡིད་ཀྱི་དབང་པོ་གཉིས་ཏེ་བརྒྱད་ལྡན་
དང༌། གཟུགས་མེད་ཀྱི་སོ་སྐྱེའང་ངེས་ལྡན་གསུམ་དད་སོགས་ལྔ་སྟེ་བརྒྱད་ལྡན་ཡིན་པའི་ཕྱིར།
གཉིས་པ་མང་ལྡན་ཡོད་དེ། མང་པོར་ལྡན་ལ་བཅུ་དགུ་སྟེ། །དྲི་མ་མེད་རྣམས་མ་གཏོགས་
སོ། །མཚན་གཉིས་འཕགས་པ་ཆགས་བཅས་ཏེ། །མཚན་གཅིག་དྲི་མེད་གཉིས་མ་གཏོགས།
ཞེས་འབྱུང་བ་ལས། དགེ་རྩ་མ་ཆད་ཅིང་དབང་པོ་(༤༣བ)ཀུན་ཚང་གི་སྟེང་དུ་མཚན་གཉིས་པ་
ཞིག་ཡིན་ན། ཟག་མེད་ཀྱི་དབང་པོ་གསུམ་མ་གཏོགས་བཅུ་དགུ་ཚང་འོང་། དེར་མ་ཟད་
འཕགས་པ་འདོད་པའི་སས་བསྡུས་ཀྱི་འཇིག་རྟེན་པའི་སྒོམ་སྤང་ཉོན་མོངས་མ་སྤངས་པ་ལ་
ཡང་ཕོ་མོའི་དབང་པོ་གང་རུང་ཞིག་ལ་སོགས་པའི་དབང་པོ་བཅོ་བརྒྱད་ཀྱི་སྟེང་དུ་ཟག་མེད་
ཀྱི་དབང་པོ་གསུམ་གང་རུང་ཞིག་དང་ལྡན་དགོས་པའི་ཕྱིར།
" སྐུ10C་ཌཌ་འདུས་བྱས་སྤྱིའི་ཆོས་སྐྱེ་ཚུལ་རྒྱས་པར་བཤད་པ། jip །ཨོཾ
" iap21ཞུ m་ཎ PiE ༼གཟུགས་ཅན་གྱི་སྐྱེ་ཚུལ་གྱི་སྐབས།༽ ... rgariཎཎཾ།ཎྜི
གཉིས་པ་ཞར་ལ་འདུས་བྱས་སྤྱིའི་ཆོས་སྐྱེ་ཚུལ་རྒྱས་པར་བཤད་པ་ལ་གཉིས་ཡོད་དེ། དངོས་
ཀྱི་དོན་དང༌། ཞར་ལ་རྒྱུ་རྐྱེན་འབྲས་བུ་དང་བཅས་པ་བཤད་པ་གཉིས་སུ་ཡོད་པའི་ཕྱིར། དང་པོ་
གྲུབ་སྟེ། གཟུགས་ཅན་གྱི་སྐྱེ་ཚུལ་དང་། གཟུགས་ཅན་མ་ཡིན་པའི་སྐྱེ་ཚུལ་གཉིས་སུ་ཡོད་པའི་
ཕྱིར། དང་པོ་གྲུབ་སྟེ། འདོད་ན་དབང་པོ་མེད་པ་དང་། །སྒྲ་མེད་ཕྲ་རབ་རྡུལ་རྫས་བརྒྱད།
ལུས་དབང་ལྡན་ལ་རྫས་དགུ་སྟེ། །དབང་པོ་གཞན་ལྡན་རྫས་བཅུའོ། །ཞེས་འབྱུང་བ་ལས་
པའི་ཕྱིར། དེའི་ཚུལ་ཡང་གང་སྤེལ་ལས། རྡུལ་ཕྲ་རབ་ནི་རྣམ་པ་གཉིས་ཏེ་རྫས་ཀྱི་རྡུལ་ཕྲ་རབ་
དང༌། བསགས་པའི་རྡུལ་ཕྲ་རབ་བོ། །ཞེས་གསུངས་པ་ལྟར་གཉིས་ཡོད་པ་ལས། འདོད་ཁམས་
ན་དབང་པོ་དང་སྒྲའི་རྡུལ་མེད་པའི་བསགས་རྡུལ་དེ་རྫས་བརྒྱད་དང་ལྷན་ཅིག་སྐྱེ་བ་ཡིན་ཏེ
-73.

ཡུའེ་ཆཎྜལ་ལོ་༢ཌ་ཨ༡ ཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ།
དངོས་རྒྱུ་ཚར་གཅིག་པའི་འབྱུང་བཞིའི་རྒྱུ་དང་། གཟུགས་དྲི་རོ་རེག་བྱ་རྣམས་དང་ལྷན་ཅིག་སྐྱེ་
བས་ཁྱབ་པའི་ཕྱིར། རྡུལ་དེ་ལུས་དབང་དང་ལྡན་པ་ལ་རྫ་ས་དགུ་དང་ལྷན་ཅིག་སྐྱེ་བ་དང་མིག་
ལ་སོགས་པའི་དབང་པོ་གཞན་གང་ཡང་རུང་བ་ཞིག་དང་ལྡན་ན་ཁྱབ་བྱེད་ལུས་དབང་ངེས་(༤༤ན)
པར་ཡོད་པས་རྫས་བཅུ་དང་ལྷན་ཅིག་སྐྱེ་བ་དང་། སྒྲ་དང་བཅས་པ་ཞིག་ཡིན་ན་བཅུ་གཅིག་དང་
ཡང་ལྷན་ཅིག་སྐྱེ་ཞེས་སྦྱོར
འོ་ན་རྫས་བརྒྱད་སོགས་དང་ལྷན་ཅིག་སྐྱེ་བའི་དོན་ནི་ཅི་ཡིན་ཞེ་ན། གསལ་བར་བཤད་
པ་མ་མཐོང་བས་དཀའ་བར་སྣང་ནའང་གོ་ཚོད་བཤད་ན། དབང་པོ་དང་སྒྲ་མེད་པའི་འབྱུང་བཞིའི་
རྡུལ་ཕྲ་རབ་དང་། གཟུགས་ཀྱི་རྡུལ་ཕྲ་རབ་སོགས་བཞི་ལྷན་ཅིག་སྐྱེ་བ་ཡོད་ཅེས་པ་སྟེ་དགུ་
དང་བཅུ་ལའང་དེ་བཞིན་སྦྱར་རོ། །རྫས་ཀྱི་རྡུལ་ཕྲ་རབ་དང་། བསགས་པའི་རྡུལ་ཕྲ་རབ་ཀྱི་
ཁྱད་པར་ལ་ཁ་ཅིག །སྔ་མ་གཟུགས་ཀྱི་ཆུང་མཐའ་དང་། ཕྱི་མ་དེ་མ་ཡིན་ཞེས་ཟེར དེ་མི་འཐད་
དེ རང་འགྲེལ་ལས ཐམས་ཅད་པས་ཕྲ་བའི་གཟུགས་ནི་བསགས་པའི་རྡུལ་ཕྲ་རབ་ཅེས་བྱ་
སྟེ དེ་ལས་ཆེས་ཆུང་བ་ནི་མི་མངོན་པའོ། །ཞེས་ཕྱི་མའང་གཟུགས་ཀྱི་ཆུང་མཐར་གསུངས་པའི་
ཕྱིར སྔ་མ་ནི་ངེས་པར་གཟུགས་ཀྱི་ཆུང་མཐར་གསུངས་ཏེ། གང་སྤེལ་ལས དེ་ལ་རྫས་ཀྱི་རྡུལ་
ཕྲ་རབ་ནི་ཐམས་ཅད་པས་ཕྲ་བ་ཐོགས་པ་དང་བཅས་པའི་གཟུགས་ཀྱི་ཡན་ལག་སྟེ ཞེས་གསུངས་
པའི་ཕྱིར།
རང་གི་ལུགས་ནི། དེ་གཉིས་ཀྱི་ཁྱད་པར་ཡོད་དེ། སྔ་མ་རྡུལ་གང་ང་ལྷན་ཅིག་མ་
བྱུང་བར་དང་པོར་སྐྱེ་བའི་རྡུལ་ཕྲ་རབ་ཞིག་ལ་འཇོག །ཕྱི་མ་རྡུལ་དེ་དག་གཉིས་ཙམ་འདུས་པ་
ལ་འཇོག་པའི་ཕྱིར། ཁོ་ན་རེ། འོ་ན། རྡུལ་ཕྲ་རབ་བརྒྱད་དམ་དྲུག་འདུས་པའང་བསགས་རྡུལ་
དུ་ཐལ། གཉིས་འདུས་པ་དེ་ཡིན་པ་གང་ཞིག །(༤༤ བ)བསགས་རྡུལ་སྐྱེས་པ་ན་རྫས་བརྒྱད་
དམ་དྲུག་དང་ལྷན་ཅིག་ངེས་པར་སྐྱེ་བའི་ཕྱིར། འདོད་མི་ནུས་སྟེ དེ་བདུན་འདུས་པ་རྡུལ་ཕྲན་
དུ་བཤད་པས་སོ། ཞེ་ན སྐྱོན་མེད་དེ། རྟགས་ཕྱི་མ་དེ་ཡིན་ཀྱང་། གཉིས་འདུས་པའི་གོང་བུ་
-74-

ཆོས་མངོན་པ་མཛོད་ཀྱི་དགོངས་པ་ལེགས་པར་བཤད་པ་ཤེས་བྱ་རབ་གསལ་ལས་གནས་གཉིས་པ་དབང་པོ་བསྟན་པ།
དེ་རྡུལ་ཕྲ་རབ་དུ་འཇོག །གསུམ་ཡན་ཆད་ནས་རྡུལ་ཕྲ བ་ལས་རགས་སུ་སོང་བར་འཛེའདོད་པའི་
ཕྱིར སྙམ་དུ་སེམས་ཏེ་དཔྱད་དོ།
འཆད་པོ་ཁ་ཅིག །འདོད་ན་དབང་པོ་མེད་པ་དང་། །ཞེས་པ་རྐང་པ་གཉིས་ལ་འདོད་ཁམས་
ཀྱི་བསགས་རྡུལ་རྣམས་རྫས་བརྒྱ་དང་ལྷན་ཅིག་སྐྱེ་སྟེ། འདོད་ཁམས་ན་དབང་པོའི་རྡུལ་མེད་ཅིང་
སྒྲའི་རྡུལ་ཡང་མེད་པའི་ཕྱིར། ཞེས་འགོག་པ་ནི་མི་འཐད་དེ། འཕྲལ་རྟགས་སྒྲུབ་དཀའ་ཞིང་
ཕུགས་གོ་བ་ཆུང་བའི་ཕྱིར།
འོ་ན། གཟུགས་ཁམས་སུ་ས་རྡུལ་རྫས་ཇི་ཙམ་དང་ལྷན་ཅིག་སྐྱེ་བ་ཡིན་ཞེ་ན
གཟུགས་ན་དབང་པོ་མེད་པ་དང་། ། སྒྲ་མེད་ཕྲ་རབ་རྡུལ་རྫས་དྲུག །ལུས་དབང་ལྡན་ལ་རྫས་
བདུན་ཏེ། །དབང་པོ་གཞན་ལྡན་རྫས་བརྒྱད་དོ། །ཞེས་སྦྱར་བར་བྱ་སྟེ། གཟུགས་ན་དྲི་རོའི་རྡུལ་
མེད་པའི་ཆ་ནས་ཡིན་ནོ།
༽ ༼གཟུགས་ཅན་མིན་པའི་སྐྱེ་ཚུལ་གྱི་སྐབས།༽
གཉིས་པ་གཟུགས་ཅན་མིན་པའི་སྐྱེ་ཚུལ་ཡོད་དེ། མདོར་བསྟན་རྒྱས་བཤད་གཉིས་ཀྱི་སྒོ་
ནས་ཤེས་པར་བྱ་བ་ཡིན་ཕྱིར། དང་པོ་བཤད་དུ་ཡོད་དེ། སེམས་དང་སེམས་བྱུང་ངེས་ལྷན་ཅིག
ཐམས་ཅད་འདུས་བྱས་མཚན་ཉིད་དང་། །ཐོབ་པའམ། ཞེས་འབྱུང་བ་ལས། སེམས་བྱུང་
རྣམས་ངེས་པར་ལྷན་ཅིག་སྐྱེ་བ་དང་། འདུས་བྱས་ཐམས་ཅད་ནི་སྐྱེ་གནས་སོགས་དང་ལྷན་ཅིག་
སྐྱེ་(༤༥ན)བ་དང་། རྒྱུད་དུ་གཏོགས་པའི་ཆོས་རྣམས་རང་དང་དུས་མཉམ་པའི་ཐོབ་པ་དང་
ལྷན་ཅིག་སྐྱེ་བའི་ཕྱིར། འམ་ཞེས་པའི་དོན་ཡོད་དེ། རྒྱུད་དུ་མ་གཏོགས་པའི་ཆོས་རྣམས་རང་
གི་ཐོབ་བ་པ་དང་ལྷན་ཅིག་སྐྱེ་བ་མིན་ནོ། །ཞེས་ཤེས་པར་བྱ་བ་ཡིན་པའི་ཕྱིར། དེ་སྐྱེ་བ་ཡང་མིན་
ཏེ རྒྱུད་དུ་མ་གཏོགས་པ་ཕལ་ཆེ་བ་ལ་ཐོབ་པ་མེད་ཅིང་། འགོག་པ་གཉིས་ལ་ཐོབ་པ་ཡོད་ཀྱང་
-75-

FELAT ཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ། མི
དེ་དང་ལྷན་ཅིག་མི་སྐྱེ་བའི་ཕྱིར། སེམས་སེམས་བྱུང་གཉིས་ཀྱི་ངོ་བོ་ཡོད་དེ། རང་དང་མཚུངས་
ལྡན་གྱི་སེམས་བྱུང་དང་མཚུངས་པར་ལྡན་པའི་རྣམ་རིག་དེ་སྔ་མའི་ངོ་བོ་དང་། རང་འཁོར་དུ་
ལྡན་པའི་གཙོ་བོ་སེམས་དང་མཚུངས་པར་ལྡན་པའི་ཤེས་པ་དེ་ཕྱི་མའི་ངོ་བོ་ཡིན་པའི་ཕྱིར།
མཚུངས་པར་ལྡན་ཚུལ་ཡོད་དེ། རྟེན་དམིགས་པ་རྣམ་པ་དུས་རྫས་ཏེ་ལྔའི་སྒོ་ནས་མཚུངས་
པར་ལྡན་པའི་ཕྱིར། དང་པོ་བཞི་ཡོད་དེ། དེ་གཉིས་ཀྱི་བདག་རྐྱེན་དོན་གཅིག །དམིགས་ཡུལ་
དོན་གཅིག །དེ་གཉིས་ལ་གང་གི་རྣམ་པ་སྣང་བའི་ཡུལ་དོན་གཅིག །དེ་གཉིས་གྲུབ་པའི་དུས་ཀྱང་
དོན་གཅིག་པའི་ཕྱིར། ཕྱི་མ་ལ་ཁ་ཅིག་ན་རེ། གཅིག་དང་རྫ་ས་གཅིག་ཡིན་ན་ཅིག་ཤོས་དང་རྫས་
གཅིག་ཡིན་པས་ཁྱབ ཚུར་ལའང་དེ་ལྟར་ཁྱབ་པ་དེ་གཉིས་རྫས་མཚུངས་པའི་དོན་དུ་བྱེད་པ་
མི་ལེགས་ཏེ། ཁྱབ་པ་འོང་བ་གཞིར་བཅས་པ་གཏོགས། གོ་དོན་ལ་མ་ཞུགས་པའི་ཕྱིར། རང་
ལུགས་དེ་གཉིས་རྫས་མཚུངས་པ་ཡིན་ཏེ། གཙོ་བོ་སེམས་གཅིག་གི་འཁོར་དུ་སེམས་བྱུང་རྫས་
རིགས་མཐུན་པ་གཅིག་ཁོ་ན་འབྱུང་གི །རིགས་མི་མཐུན་གཉིས་པ་མི་འབྱུང་བའི་ཆ་ནས་ཡིན་
པའི་ཕྱིར་ཏེ (༤༥ བ)རང་འགྲེལ་ལས། རྫས་མཚུངས་པ་གང་ཞེ་ན། ཇི་ལྟར་སེམས་གཅིག་ཁོ་ན་
ཡིན་པ་དེ་བཞིན་དུ་སེམས་ལས་བྱུང་བ་རྣམས་ཀྱང་རྫས་རེ་རེ་ཡིན་ནོ །ཞེས་གསུངས་པའི་ཕྱིར
༼སེམས་ཀྱི་ས་མང་བཤད་པའི་སྐབས།༽
གཉིས་པ་རྒྱས་བཤད་ལ་གཉིས་ཡོད་དེ། མཚུངས་ལྡན་འདུ་བྱེད་རྒྱས་པར་བཤད་པ་དང་
ལྡན་མིན་འདུ་བྱེད་རྒྱས་པར་བཤད་པ་གཉིས་སུ་ཡོད་པའི་ཕྱིར། དང་པོ་ནི། འོ་ན། སེམས་བྱུང་
ལ་དབྱེ་བ་དུ་ཡོད་ཅེ་ན། བཤད་དུ་ཡོད་དེ། སེམས་བྱུང་རྣམ་ལྔ་སྟེ། །ས་མང་ལ་སོགས་ཐ་དད་
ཕྱིར། །ཞེས་འབྱུང་བ་ལས། སེམས་ཀྱི་ས་མང་པོ དགེ་བའི་ས་མང་པོ། ཉོན་མོངས་ཆེན་པོའི་ས་
མང་པོ། མི་དགེ་བའི་ས་མང་པོ། ཉོན་མོངས་ཆུང་ངུའི་ས་མང་པོ་སྟེ་སྡེ་ཚན་ལྔ་ཡོད་པའི་ཕྱིར
-76-

ཆོས་མངོན་པ་མཛོད་ཀྱི་དགོངས་པ་ལེགས་པར་བཤད་པ་ཤེས་བྱ་རབ་གསལ་ལས་གནས་གཉིས་པ་དབང་པོ་བསྟན་པ
དང་པོ་གྲུབ་སྟེ། ཚོར་དང་འདུ་ཤེས་འདུ་བྱེད་དང་། །འདུན་དང་རེག་དང་བློ་གྲོས་དྲན །
ཡིད་ལ་བྱེད་དང་མོས་པ་དང་། །ཏིང་ངེ་འཛིན་སེམས་ཐམས་ཅད་ལ། །ཞེས་འབྱུང་བ་ལས་ཚོར་
བ་ནས་ཏིང་ངེ་འཛིན་གྱི་བར་བཅུ་པོ་སེམས་ཐམས་ཅད་ཀྱི་འཁོར་དུ་འབྱུང་བའི་ཕྱིར་ཏེ སེམས་
ཡིན་ན་རང་གི་འཁོར་དུ་དེ་བཅུ་འབྱུང་བས་ཁྱབ་པའི་ཕྱིར
གཉིས་པ་གྲུབ་སྟེ། དད་དང་བག་ཡོད་ཤིན་དུ་སྦྱངས །བཏང་སྙོམས་ངོ་ཚ་ཤེས་ཁྲེལ་ཡོད།
རྩ་བ་གཉིས་རྣམ་མི་འཚེ་དང་། །བརྩོན་འགྲུས་རྟག་ཏུ་དགེ་ལ་འབྱུང། །ཞེས་འབྱུང་བ་ལས།
དད་པ་སོགས་བཅུ་པོ་དགེ་སེམས་ཐམས་ཅད་ཀྱི་འཁོར་དུ་འབྱུང་བའི་ཕྱིར་ཏེ། དགེ་སེམས་ཡིན་
ན་དེ་བཅུ་རང་གི་འཁོར་དུ་འབྱུང་བས་ཁྱབ་པའི་ཕྱིར།
གསུམ་པ་གྲུབ་སྟེ། རྨོངས་དང་བག་མེད་ལེ་ལོ་དང་། །མ་དད་པ་དང་རྨུགས་དང་རྒོད། །
ཉོན་མོངས་ཅན་ལ་རྟག་ཏུ་འབྱུང་།ཞེས་འབྱུང་བ་ལས། རྨོངས་པ་སོགས་དྲུག་པོ་ཉོན་མོངས་ཆེན་
པོའི་སེམས་ཀྱི་འཁོར་དུ་ངེས་པར་འབྱུང་བའི་ཕྱིར། ཉོན་མོངས་ཆེན་པོའི་སེམས་ཡོད་དེ། ཉོན་
མོངས་པ་ཅན་གྱི་དབང་པོའི་རྣམ་པར་ཤེས་པ་དང་། ཡིད་(༤༦ན)ཀྱི་རྣ་པར་ཤེས་པ་མཐའ་དག་ལ་
བརྗོད་པའི་ཕྱིར། དེས་སེམས་བྱུང་དྲུག་པོ་ཉོན་མོངས་ཆེན་པོའི་ས་པར་འཇོག་ཡང་ཤེས་སོ།
བཞི་པ་གྲུབ་སྟེ། མི་དགེ་ལ་ནི་ཁྲེལ་མེད་དང་། །ངོ་ཚ་མེད་པའོ། །ཞེས་འབྱུང་བ་ལས། ངོ་ཚ་
མེད་པ་དང་ཁྲེལ་མེད་པ་གཉིས་པོ་མི་དགེ་བའི་སེམས་ཀྱི་འཁོར་དུ་ངེས་པར་འབྱུང་བའི་ཕྱིར།
ལྔ་པ་གྲུབ་སྟེ། ཁྲོ་བ་དང་། ཁོན་དུ་འཛིན་དང་གཡོ་དང་ནི། །ཕྲག་དོག་ཚིག་འཆབ་སེར་
སྣ་དང་། །སྒྱུ་དང་རྒྱགས་དང་རྣམ་འཚེ་ནི། །ཉོན་མོངས་ཆུང་ངུའི་ས་པ་རྣམས། །ཞེས་འབྱུང་བ་
ལས ཁྲོ་བ་སོགས་བཅུ་པོ་ཉོན་མོངས་ཆུང་ངུའི་སེམས་ཀྱི་འཁོར་དུ་ངེས་པར་འབྱུང་བའི་ཕྱིར།
ཉོན་མོངས་ཆུང་ངུའི་སེམས་ཡོད་དེ། འདོད་པའི་སས་བསྡུས་ཀྱི་ཉོན་མོངས་ཅན་གྱི་ཡིད་ཀྱི་
རྣམ་པར་ཤེས་པ་དེ་དེ་ཡིན་པའི་ཕྱིར འཁོར་སེམས་བྱུང་བཅུ་གཅིག་པོ་དེ་ཉོན་མོངས་ཆུང་
ངུའི་ས་ས་པར་འཇོག་པའི་རྒྱུ་མཚན་ཡོད་དེ། མཚུངས་ལྡན་གྲོགས་ཀྱིས་ཆུང་། སྤང་བྱ་རིགས་ཀྱིས་
-77-

21 ཀནབསཔས : ཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ
ཆུང་། གཙོ་བོ་སེམས་ཀྱིས་ཆུང་བའི་ཆ་ནས་ཡིན་པའི་ཕྱིར་ཏེ། མ་རིག་པ་ཙམ་དང་མཚུངས་པར་
ལྡན་པ་དང་། སྒོམ་སྤང་ཁོ་ན་ཡིན་པ་དང་། ཡིད་ཀྱི་རྣམ་ཤེས་ཁོ་ནའི་འཁོར་དུ་འབྱུང་བ་སོགས་
ཡིན་པའི་ཕྱིར
ཇི་སྐད་བཤད་པ་རྣམས་ལ་ཁ་ཅིག །མིག་གི་རྣམ་པར་ཤེས་པའི་འཁོར་དུ་དྲན་པ་དང་མོས་
པ་དང་། ཏིང་ངེ་འཛིན་ཡོད་པར་ཐལ། སེམས་ཀྱི་ས་མང་པོའི་རྣམ་གཞག་འཐད་པའི་ཕྱིར། འདོད་
ན མིག་ཤེས་སུ་གྱུར་པའི་དེ་གསུམ་ཡོད་པར་ཐལ་ཏེ། འདོད་པའི་ཕྱིར། འདོད་ན། དབང་ཤེས་
སུ་གྱུར་པའི་དེ་གསུམ་ཡོད་པར་ཐལ་ལོ། །ཞེས་པ་དང༌
ཡང་དགེ་སེམས་རྒྱུད་ལྡན་ཡིན་ན། ཤིན་སྦྱངས་ཐོབ་པས་ཁྱབ་པར་ཐལ དགེ་བའི་ས་མང་
(༤༦བ)པོའི་རྣམ་གཞག་འཐད་པའི་ཕྱིར། འདོད་ན། དེ་ཡིན་ན། ཞི་གནས་ཐོབ་པས་ཁྱབ་པར་
ཐལ་ལོ། ཞེ་ན སྐྱོན་མེད་དེ། སྔ་མ་ལ་འདོད་ལན་དང་། ཕྱི་མ་ཁྱབ་མེད་ཀྱི་ལན་ཐེབས་པའི་
ཕྱིར། སེམས་བྱུང་ཐམས་ཅད་སྡེ་ཚན་ལྔ་པོ་དེར་ངེས་པ་ནི་མིན་ཏེ། སློབ་དཔོན་དབྱིག་ཤེས་ཀྱིས
རྟོག་དང་དཔྱོད་དང་འགྱོད་པ་དང་། །གཉིད་དང་ཁོང་ཁྲོ་ཆགས་རྣམས་དང་། །ང་རྒྱལ་ཐེ་ཚོམ་
ཞེས་བྱ་བ །བརྒྱད་ནི་ངེས་པ་མིན་ཞེས་བཤད། །ཞེས་འབྱུང་བ་ལྟར་ཡོད་པའི་ཕྱིར། འདི་གང་
སྤེལ་གྱིས་མ་བཀག་ཀྱང་། རྒྱལ་པོའི་སྲས་ཀྱིས། དེ་ལྟ་ན་མི་དགའ་བ་དང་གླལ་བྱེད་པ་སོགས་
ཀྱང་མ་ངེས་པ་ཡིན་ལ། ལྟ་བ་ཡང་ཅིའི་ཕྱིར་མ་ངེས་པར་མི་འདོད། ཞེས་བཀག་པ་ནི་མདོ་སྡེ་
པའི་ཕྱོགས་བཟུང་བ་འདྲ་སྟེ་དཔྱད་དོ། །
འོ་ན། གཙོ་བོ་སེམས་གང་གི་འཁོར་དུ་སེམས་བྱུང་དུ་འབྱུང་བས་ཁྱབ་པ་ཡིན་ཞེ་ན། བཤད་
དུ་ཡོད་དེ འདོད་པའི་དགེ་སེམས་ཀྱི་འཁོར་དུ་ཇི་ཙམ་འབྱུང་བ་དང་། འདོད་ཆགས་སོགས་ཉོན་
མོངས་པ་བཞི་གང་རུང་དང་མཚུངས་ལྡན་དུ་མ་འདྲེས་པའི་མ་རིག་པ་ཙམ་དང་མཚུངས་ལྡན་
གྱི་མི་དགེ་བའི་སེམས་ཀྱི་འཁོར་དུ་ཇི་ཙམ་འབྱུང་བ་དང་། ཚུལ་ཁྲིམས་དང་། བརྟུལ་ཞུགས་
མཆོག་འཛིན། ལྟ་བ་མཆོག་འཛིན་གསུམ་གང་རུང་དང་མཚུངས་ལྡན་གྱི་མི་དགེ་བའི་སེམས་
-78-

ཆོས་མངོན་པ་མཛོད་ཀྱི་དགོངས་པ་ལེགས་པར་བཤད་པ་ཤེས་བྱ་རབ་གསལ་ལས་གནས་གཉིས་པ་དབང་པོ་བསྟན་པ།
ཀྱི་འཁོར་དུ་ཇི་ཙམ་འབྱུང་བ་དང། ཉོན་མོངས་བཞི་པོ་གང་རུང་དང་མཚུངས་ལྡན་གྱི་མི་དགེ་བའི་
སེམས་ཀྱི་འཁོར་དུ་ཇི་ཙམ་འབྱུང་བ་དང་། འདོད་པའི་སས་བསྡུས་ཀྱི་བསྒྲིབས་ལུང་མ་བསྟན་གྱི་
སེམས་ཀྱི་འཁོར་དུ་ཇི་ཙམ་འབྱུང་བ་དང་། འདོད་པའི་མ་བསྒྲིབས་ལུང་མ་བསྟན་གྱི་སེམས་ཀྱི་
འཁོར་དུ་ཇི་ཙམ་འབྱུང་བ་དང༌བསམ་གཏན་དང་(༤༧ན) པོ་ཡན་གྱི་དགེ་སེམས་དང་། དང་
པོའི་བསྒྲིབས་ལུང་མ་བསྟན་གྱི་སེམས་ཀྱི་འཁོར་དུ་ཇི་ཙམ་འབྱུང་བ་བཤད་པ་སྟེ་བདུན་ཡོད་
པའི་ཕྱིར།
དང་པོ་གྲུབ་སྟེ། འདོད་པའི་དགེ་བའི་སེམས་ལ་ནི། །རྟོག་དང་དཔྱོད་དང་བཅས་པའི་
ཕྱིར །སེམས་ལས་བྱུང་བ་ཉི་ཤུ་གཉིས ། ལ་ལ་དག་ཏུ་འགྱོད་པ་བསྣན། །ཞེས་འབྱུང་བ་ལས།
སེམས་ཀྱི་ས་མང་པོ་བཅུ། དགེ་བའི་ས་མང་པོ་བཅུ། རྟོག་དཔྱོད་གཉིས་ཏེ་ཉི་ཤུ་རྩ་གཉིས་འབྱུང་
བའི་ཕྱིར་དང་སྐབས་ལ་ལར་འགྱོད་པ་བསྣན་པས་ཉེར་གསུམ་དུ་འབྱུང་བའི་ཕྱིར།
གཉིས་པ་དང་གསུམ་པ་གྲུབ་སྟེ། མི་དགེ་ལ་ནི་མ་འདྲེས་དང་། །ལྟ་དང་ལྡན་ལའང་ཉི་ཤུ་
འབྱུང་། །ཅེས་འབྱུང་བ་ལས། སེམས་ཀྱི་ས་མང་བཅུ། ཉོན་མོངས་ཆེན་པོའི་ས་མང་དྲུག །མི་
དགེ་བའི་ས་པ་གཉིས རྟོག་དཔྱོད་གཉིས་ཏེ་ཉི་ཤུ་འབྱུང་བ་གཉིས་ཀ་ལ་འདྲ་བའི་ཕྱིར
བཞི་པ་གྲུབ་སྟེ། ཉོན་མོངས་བཞི་དང་ཁྲོ་སོགས་དང་། །འགྱོད་པ་དང་ནི་ཉི་ཤུ་གཅིག
ཞེས་འབྱུང་བ་ལས། གོང་གི་ཉི་ཤུའི་སྟེང་དུ་རང་རང་བསྣན་པས་ཉི་ཤུ་རྩ་གཅིག་འབྱུང་བའི་
ཕྱིར་དང་། ཁྲོ་བ་སོགས་བཅུ་དང་། འགྱོད་པ་དང་མཚུངས་ལྡན་གྱི་མི་དགེ་བའི་སེམས་ལའང་
དེ་བཞིན་དུ་ཤེས་པར་བྱ་བ་ཡིན་པའི་ཕྱིར། ལྔ་པ་གྲུབ་སྟེ། བསྒྲིབས་ལ་བཅོ་བརྒྱད་ལུང་མ་
བསྟན །ཞེས་འབྱུང་བ་ལས། སེམས་ཀྱི་བཅུ། ཉོན་མོངས་ཆེན་པོའི་དྲུག །རྟོག་དཔྱོད་གཉིས་
ཏེ་བཅོ་བརྒྱད་འབྱུང་བའི་ཕྱིར
དྲུག་པ་ཡོད་དེ། གཞན་ལ་བཅུ་གཉིས་དག་ཏུ་འདོད། ཞེས་འབྱུང་བ་ལས་སེམས་ཀྱི་བཅུ།
རྟོག་དཔྱོད་གཉིས་ཏེ་བཅུ་གཉིས་འབྱུང་བའི་ཕྱིར། གཉིད་(༤༧བ)ནི་ཀུན་ལ་མི་འགལ་ཕྱིར།
-79-

Np་UUULNTi༤NU༩- ཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ
གང་ལ་ཡོད་པ་དེ་བསྣན་ནོ། །ཞེས་འབྱུང་བའི་དོན་ཡང་བཤད་དུ་ཡོད་དེ། གཉིད་དགེ་མི་དགེ་
ལུང་མ་བསྟན་ཀུན་ལ་མི་འགལ་བས། འདོད་པའི་དགེ་སེམས་ཀྱི་འཁོར་དུ་བསྣན་པ་ནས། འདོད་
པའི་མ་བསྒྲིབས་ལུང་མ་བསྟན་གྱི་སེམས་ཀྱི་བར་གྱི་འཁོར་དུ་བསྣན་པར་བྱ་ཞེས་པའི་དོན་ཡིན་
པའི་ཕྱིར
བདུན་པ་ཡོད་དེ། དེ་ལས་འགྱོད་གཉིད་མི་དགེ་རྣམས། །བསམ་གཏན་དང་པོ་དག་ན་
མེད། །རྟོག་པའང་བསམ་གཏན་ཁྱད་པར་ཅན། །དེ་ཡི་གོང་ན་དཔྱོད་པ་ཡང་། །ཞེས་འབྱུང་བ་
ལས། བསམ་གཏན་དང་པོ་གཉིས་ཡན་ཆད་ཀྱིས་བསྡུས་པའི་འགྱོད་གཉིད་མི་དགེ་བ་གསུམ་
མེད དང་པོའི་དངོས་གཞི་ཁྱད་པར་ཅན། རྩིང་བའི་རྟོག་པ་དང་། གཉིས་པ་ཡན་ཆད་ན་ཞིབ་
པའི་དཔྱོད་པ་མེད་པས་སྔ་མ་ལ་སེམས་བྱུང་ཉི་ཤུ་དང་། ཕྱི་མ་ལ་བཅུ་དྲུག་འབྱུང་བའི་ཕྱིར།
སེམས་སེམས་བྱུང་རྣམས་ཁམས་གསུམ་པོ་གང་དུ་གཏོགས་ཀྱང་ཡོད་དེ། སྡེ་ཚན་དང་པོ་གསུམ་
དང་། རྒྱགས་པ། མ་ངེས་པའི་ཆགས་པ། ང་རྒྱལ། ཐེ་ཚོམ་རྣམས་ཁམས་གསུམ་ཆར་དུ་
གཏོགས་པ་ཡོད། གཡོ་སྒྱུ་རྟོག་དཔྱོད་རྣམས་འདོད་པ་དང་བསམ་གཏན་དང་པོའི་ས་གང་རུང་
དུ་ངེས། རྣམ་པར་ཤེས་པའི་ཚོགས་དྲུག་དང་། སེམས་བྱུང་གཞན་རྣམས་འདོད་པའི་སས་བསྡུས་
པ་ཡོད། སྣ་ལྕེའི་རྣམ་ཤེས་ཁམས་འོག་མ་འབའ་ཞིག་ཏུ་ངེས། དབང་ཤེས་གཞན་རྣམས་ཁམས་
འོག་མ་གཉིས་གང་རུང་དུ་ངེས་པའི་ཕྱིར།
ངེས་མ་ངེས་ཀྱི་སྡེར་བཤད་པའྀ་སེམས་བྱུང་འགའ་ཞིག་དང་། སེམས་ཀྱི་མིང་གི་རྣམ་གྲངས་
དང་སེམས་སེམས་བྱུང་མཚུངས་པར་ལྡན་ཚུལ་རྣམས་ཀྱང་བཤད་དུ་ཡོད་དེ། མ་གུས་ངོ་ཚ་
མེད་ཁྲེལ་མེད། ཁ་ན་མ་ཐོ་(༤༨ན)འཇིགས་མི་ལྟ། །དགའ་དད་གུས་ཉིད་ངོ་ཚ་ཤེས། །དེ་
གཉིས་འདོད་དང་གཟུགས་དག་ན། །རྟོག་དང་དཔྱོད་པ་རྩིང་ཞིབ་ཉིད། །ང་རྒྱལ་ཁེངས་པ་
རྒྱགས་པ་ནི། །རང་གི་ཆོས་ལ་ཆགས་པ་ཡི། །སེམས་ནི་ཡོངས་སུ་གཏུགས་པའོ། །སེམས་དང་
ཡིད་དང་རྣམ་ཤེས་ནི། །དོན་གཅིག་སེམས་དང་སེམས་བྱུང་དང་། །རྟེན་དང་དམིགས་དང་རྣམ་
-80-

ཆོས་མངོན་པ་མཛོད་ཀྱི་དགོངས་པ་ལེགས་པར་བཤད་པ་ཤེས་བྱ་རབ་གསལ་ལས་གནས་གཉིས་པ་དབང་པོ་བསྟན་པ།
བཅས་དང་། །མཚུངས་པར་ལྡན་པའང་རྣམ་པ་ལྔ། །ཞེས་གཞུང་དུ་གསལ་བ་གོ་སླ་བའི་ཕྱིར
༼ལྡན་མིན་འདུ་བྱེད་རྒྱས་བཤད་ཀྱི་སྐབས།༽
གཉིས་པ་ལྡན་མིན་འདུ་བྱེད་རྒྱས་པར་བཤད་དུ་ཡོད་དེ། མི་ལྡན་པ་ཡི་འདུ་བྱེད་རྣམས །
ཐོབ་དང་མ་ཐོབ་སྐལ་མཉམ་དང་། །འདུ་ཤེས་མེད་སྙོམས་འཇུག་པ་དང་། །སྲོག་དང་མཚན་
ཉིད་རྣམས་དང་ནི། །མིང་གི་ཚིགས་ལ་སོགས་པ་ཡང་། །ཞེས་འབྱུང་བ་ལས། བཅུ་བཞི་ཡོད་
ཅིང་། ཡང་གི་སྒྲས་དགེ་བདུན་དབྱེན་བསྡུས་པ་ཡིན་པའི་ཕྱིར། དང་པོ་གྲུབ་སྟེ། ཐོབ་པ་དང་མ་
ཐོབ་པ་དང་། སྐལ་མཉམ་དང་འདུ་ཤེས་མེད་པ་དང་། སྙོམ་འཇུག་གཉིས་དང་། སྲོག་དང་
མཚན་ཉིད་དང༌། ཚོགས་གསུམ་རྣམས་སུ་ཡོད་པའི་ཕྱིར།
དང་པོ་བཤད་དུ་ཡོད་དེ། མིང་གི་རྣམ་གྲངས་བཤད་པ། རྒྱུད་ཀྱིས་བསྡུས་མ་བསྡུས་ཀྱི་
ཁྱད་པར་བཤད་པ། དུས་གསུམ་གྱི་ཁྱད་པར་བཤད་པ། དགེ་སོགས་གསུམ་གྱི་ཁྱད་པར་བཤད་
པ། ཁམས་གསུམ་གྱི་ཁྱད་པར་བཤད་པ། སློབ་མི་སློབ་ཀྱི་ཁྱད་པར་བཤད་པ སྤང་བྱ་ཡིན་མིན་
གྱི་ཁྱད་པར་བཤད་པ། དུས་གསུམ་གྱི་ཁྱད་པར་གྱི་དམིགས་ངབསལ་བཤད་པ་རྣམས་སུ་ཡོད་
པའི་ཕྱིར།
དང་པོ་གྲུབ་སྟེ། ཐོབ་པ་རྙེད་དང་ལྡན་པའོ། །ཞེས་འབྱུང་བ་ལས། ཐོབ་པ་རྙེད་པ་ལྡན་པ་
(༤༨བ)གསུམ་མིང་གི་རྣམ་གྲངས་ཡིན་ཞིང་། ནང་གསེས་ཀྱིས་ཕྱེ་ན་སྔ་མ་སྤྱི་མིང་དང་། ཕྱི་མ་
གཉིས་སྒོས་མིང་དུ་འགྱུར་བའི་ཕྱིར་དང་། དབྱེ་བའི་དབང་དུ་བྱས་ན་དང་པོ་ལ་གསར་དུ་ཐོབ་
པ་དང་མ་ཐོབ་པའི་ཐོབ་པ་གཉིས། གཉིས་པ་ལ་གསར་དུ་རྙེད་པ་དང་། ཉམས་པ་ལས་རྙེད་
པ་གཉིས། གསུམ༌པ༌ལ༌ཉམས༌པ༌ལས་ལྡན་པ་དང་། ཐོབ་ན་ལྡན་པ་གཉིས་ཡོད་པའི་ཕྱིར
གཉིས་པ་ཡོད་དེ། ཐོབ་དང་མ་ཐོབ་རང་རྒྱུད་དུ། །གཏོགས་པ་རྣམས་ཀྱིའོ་འགོག་གཉིས་ཀྱི།

ཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ ་བཅོམ་པ་ལྟག(༡༤༧
ཞེས་འབྱུང་བ་ལས ཐོབ་པ་གང་དང་གང་ཐོབ་བྱའི་ཆོས་གང་གི་རྒྱུད་ཀྱིས་བསྡུས་པ། དེ་རང་དང་
རྒྱུད་གཅིག་པའི་གང་ཟག་གི་རྒྱུད་ཀྱིས་བསྡུས་པ་ཞིག་ངེས་པར་དགོས་པའི་ཕྱིར་ཏེ། ལྷ་བྱིན་གྱི་
རྒྱུད་ཀྱི་ཐོབ་པ་མཆོད་སྦྱིན་གྱི་རྒྱུད་ལ་འབྱུང་བ་མེད་པའི་ཕྱིར།
ཐོབ་པ་གང་ཡིན་ཐོབ་བྱའི་ཆོས་རྒྱུད་ལྡན་གྱི་གང་ཟག་གི་རྒྱུད་ཀྱིས་བསྡུས་པར་ནི་མ་ངེས་
ཏེ། ལམ་གོང་མ་གོང་མ་ལ་གནས་པའི་གང་ཟག་གི་རྒྱུད་ལ་འོག་མ་འོག་མའི་ཐོབ་པ་ཡོད་པའི་
ཕྱིར། དེ་དག་ནི་ཐོབ་བྱ་འདུས་བྱས་ཀྱི་དབང་དུ་བྱས་ཀྱི། འདུས་མ་བྱས་ལ་དེ་མི་རུང་སྟེ། འགོག་
པ་གཉིས་ལྟ་བུའི་ཐོབ་པ་རྒྱུད་ཀྱིས་བསྡུས་ཀྱང་དེ་གཉིས་རྒྱུད་ཀྱིས་མ་བསྡུས་པའི་ཕྱིར། ཐོབ་
པ་ལ་བཤད་པ་བཞིན་དུ་མ་ཐོབ་པ་ལ་ཡང་སྦྱར་བར་བྱ་སྟེ རྩ་བར་ཐོབ་དང་མ་ཐོབ་ཅེས་གསུངས་
ཞིང་། ཉན་ཐོས་སྒོམ་ལམ་པས་མི་སློབ་ལམ་མ་ཐོབ་པའི་མ་ཐོབ་པ་དེ་གང་ཟག་དེ་དང་རྒྱུད་
གཅིག་པའི་མཐོང་ལམ་པ་དང་སྦྱོར་ལམ་པ་སོགས་ལ་ཡོད་པ་མ་གཏོགས། རྒྱུད་ཐ་དད་པའི་
གང་ཟག་གཞན་གྱི་རྒྱུད་ལ་མེད་པ་ལས་ཤེས་པའི་ཕྱིར་སྙམ་མོ།
གསུམ་པ་དུས་གསུམ་གྱི་ཁྱད་པར་བཤད་དུ་ཡོད་དེ། དུས་གསུམ་པ་ཡི་རྣམས་གསུམ
ཞེས་འབྱུང་བ་ལས། ཐོབ་བྱའི་ཆོས་(༤༩ན)འདས་པ་ལྟ་བུ་རེ་རེ་ལའང་དེའི་ཐོབ་པ་འདས་མ་
འོངས་ད་ལྟར་བ་གསུམ་གསུམ་ཡོད་པའི་ཕྱིར། དཔེར་ན སོ་ཐར་སྡོམ་པ་འདས་པའི་ཐོབ་པ་
འདས་པ་དང་། དེ་འདས་པའི་ཐོབ་པ་ད་ལྟར་བ་དང་། དེ་འདས་པའི་ཐོབ་པ་མ་འོངས་པ་གསུམ་
ཡོད་ཅིང་། དང་པོ་སོ་ཐར་སྡོམ་པའི་སྔར་སྐྱེས་པ་དང་། གཉིས་པ་དེ་དང་ལྷན་ཅིག་སྐྱེས་པ་དང༌།
གསུམ་པ་དེའི་ཕྱིས་སྐྱེས་པར་འཇོག་པའི་ཕྱིར་དང་། མིང་འདོགས་ཀྱང་སྔ་མ་ལ་ཁྱུ་མཆོག་ལྟར་
སྔོན་ལ་ལྡིང་བའི་ཐོབ་པ། བར་པ་ལ་ལུས་དང་། གྲིབ་མ་ལྟ་བུའི་ཐོབ་པ ཕྱི་མ་ལ་བེའུ་ཕྱིས་
འབྲངས་ལྟ་བུའི་ཐོབ་པ་ཞེས་བརྗོད་པའི་ཕྱིར དེ་བཞིན་དུ་སོ་ཐར་སྡོམ་པ་ད་ལྟར་བའི་ཐོབ་པ་
འདས་པ་སོགས་གསུམ་དང་། དེ་མ་འོངས་པའི་ཐོབ་པ་འདས་པ་སོགས་གསུམ་ལའང་སྦྱར་བ་བྱའོ།།
བཞི་པ་དགེ་སོགས་གསུམ་གྱི་ཁྱད་པར་བཤད་དུ་ཡོད་དེ། དགེ་ལ་སོགས་ཀྱི་དགེ་ལ་
-82-

ཆོས་མངོན་པ་མཛོད་ཀྱི་དགོངས་པ་ལེགས་པར་བཤད་པ་ཤེས་བྱ་རབ་གསལ་ལས་གནས་གཉིས་པ་དབང་པོ་བསྟན་པ
སོགས། །ཞེས་འབྱུང་བ་ལས། དགེ་བའི་ཐོབ་པ་དགེ་བ མི་དགེ་བའི་ཐོབ་པ་མི་དགེ་བ། ལུང་
མ་བསྟན་གྱི་ཐོབ་པ་ལུང་མ་བསྟན་ཡིན་པའི་ཕྱིར།
ལྔ་པ་ཁམས་གསུམ་གྱི་ཁྱད་པར་བཤད་དུ་ཡོད་དེ དེར་གཏོགས་རྣམས་ཀྱི་རང་ཁམས་པ། །
མ་གཏོགས་རྣམས་ཀྱི་རྣམ་པ་བཞི །ཞེས་འབྱུང་བ་ལས ཐོབ་བྱའི་ཆོས་འདོད་ཁམས་སུ་
གཏོགས་པ་རྣམས་ཀྱི་ཐོབ་པ་འདོད་པར་གཏོགས་ཤིང་། དེ་ཉིད་ཁམས་གོང་མ་གཉིས་ལ་སྦྱར་
བར་བྱ་བ་དང་། ཟག་པ་མེད་པའི་ཆོས་ཀྱི་ཐོབ་པ་ཁམས་གང་དུ་ཡང་མ་གཏོགས་པའི་ཕྱིར
དྲུག་པ་ཡོད་དེ། སློབ་དང་མི་སློབ་མིན་གྱི་གསུམ། །ཞེས་འབྱུང་བ་ལས སློབ་
(༤༩བ)པའི་ཐོབ་པ་སློབ་པ། མི་སློབ་པའི་ཐོབ་པ་མི་སློབ་པ། གཉིས་ཀ་མ་ཡིན་པའི་ཐོབ་པ་
གཉིས་ཀ་མ་ཡིན་པའི་ཕྱིར།
བདུན་པ་ཡོད་དེ། སྤང་བྱ་མིན་པའི་རྣམ་གཉིས་འདོད། །ཅེས་འབྱུང་བ་ལས། མཐོང་སྤང་
གི་ཐོབ་པ་མཐོང་སྤང༌། སྒོམ་སྤང་གི་ཐོབ་པ་སྒོམ་སྤང་། སྤང་བྱ་མ་ཡིན་པའི་ཐོབ་པ་སྤང་བྱ་མ་ཡིན་
པའི་ཕྱིར།
བརྒྱད་པ་དུས་གསུམ་གྱི་ཁྱད་པར་གྱི་དམིགས་བསལ་བཤད་ཡོད་དེ། ལུང་བསྟན་མིན་
ཐོབ་ལྷན་ཅིག་སྐྱེ། །མངོན་ཤེས་སྤྲུལ་པ་མ་གཏོགས་པ། །ཞེས་འབྱུང་བ་ལས། མ་བསྒྲིབས་ལུང་
མ་བསྟན་གྱི་ཐོབ་པ་རང་དང་ལྷན་ཅིག་སྐྱེ་བ་མ་གཏོགས་པ་སྔ་ཕྱིར་མི་སྐྱེ་བའི་ཕྱིར་དང་། དེ་
ཡང་དམིགས་བསལ་གྱི་དབང་དུ་བྱས་ན་མ་བསྒྲིབས་ལུང་མ་བསྟན་དུ་གྱུར་པའི་ལྷའི་མིག་
དང་། རྣ་བའི་མངོན་ཤེས་དང་སྤྲུལ་སེམས་ཀྱི་ཐོབ་པ་ནི་དེ་དག་དང་ལྷན་ཅིག་སྐྱེ་བར་མ་ངེས་
སོ་ཞེས་སྦྱར་བར་བྱ་བ་ཡིན་པའི་ཕྱིར། མ་བསྒྲིབས་ལུང་མ་བསྟན་ལས་གཞན་པའི་ཆོས་དགེ་
བའི་ཐོབ་པ་དང་ལྷན་ཅིག་སྐྱེ་བའང་ཡོད་དེ། བསྒྲིབས་པའི་གཟུགས་ཀྱི( འང༌།) ཞེས་འབྱུང་བ་
ལས གཟུགས་ཁམས་ཀྱི་བསྒྲིབས་པའི་གཟུགས་ཀྱི་ཐོབ་པ་དང་དེ་ལྷན་ཅིག་སྐྱེ་བའི་ཕྱིར་ཏེ།
དེ་ཀུན་ནས་སླང་བའི་ཀུན་སློང་སྟོབས་ཆུང་བའི་ཕྱིར། ལུང་མ་བསྟན་ལ་བཤད་པ་བཞིན་དུ་དགེ་
-83-

Ipl"Tip =" "" ཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ
མི་དགེ་བའི་ཐོབ་པ་ལའང་དུས་གསུམ་དུ་འགྱུར་མི་འགྱུར་གྱི་བྱེ་བྲག་ཡོད་དེ། འདོད་པ་ན། །
གཟུགས་ཀྱི་སྔར་ནི་སྐྱེ་བ་མེད། །ཞེས་འབྱུང་བ་ལས། འདོད་པ་ན། སྦྱོར་བའི་སྡོམ་པ་དང་སྡོམ་
མིན་ལྟ་བུའི་གཟུགས་དགེ་མི་དགེའི་ཐོབ་པ་རང་གི་སྔར་སྐྱེ་བ་མེད་ཀྱི་ལྷན་ཅིག་དང་ཕྱིས་སྐྱེ་བ་
ཡོད་པའི་ཕྱིར (༥༠ན)འོ་ན་ཐོབ་པ་རྫས་ཡོད་ཡིན་ནམ། བཏགས་ཡོད་ཡིན་ཞེ་ན། བྱེ་སྨྲ་རང་
ལུགས་ལ་རྫས་ཡོད་ཡིན་ཏེ། ལུང་ལས་རྫས་ཡོད་དུ་བཤད་པའི་ཕྱིར།
དེ་ལ་མདོ་སྡེ་པ་ན་རེ། འཁོར་ལོས་སྒྱུར་རྒྱལ་ལ་རྒྱལ་སྲིད་སྣ་བདུན་ལྡན་པར་ཐལ། དེ་
ལྡན་པར་ལུང་ལས་གསུངས་པའི་ཕྱིར། ཁྱབ་པ་ཁས། འདོད་ན། དེ་ལ་དེ་བདུན་གྱི་ཐོབ་པ་ཡོད་
པར་ཐལ་ལོ། །འདོད་མི་ནུས་ཏེ། རང་རྒྱུད་དུ་གཏོགས་པ་རྣམས། ཞེས་སོགས་ཀྱི་གཞུང་དང་
འགལ་ཞིང་། འཁོར་ལོ་དང་ནོར་བུའི་ཐོབ་པ་མི་འཐད་པའི་ཕྱིར་དང་། ལུང་གི་དོན་རིན་ཆེན་བདུན་
ལ་དབང་བས་ལྡན། ཞེས་བརྗོད་པ་ཙམ་ཡིན་པའི་ཕྱིར་ཞེ་ན། སློབ་དཔོན་ཕྱོགས་དེ་གཉིས་གང་
བཞེད་སྐབས་དང་སྦྱར་དགོས་པ་སྔ་བཤད་པ་ལྟར་རོ།
ཐོབ་པ་དང་ཐོབ་པའི་ཐོབ་པ་དང་། ཐོབ་བྱའི་ཆོས་ཀྱི་ཁྱད་པར་ཡང་མེད་པ་མ་ཡིན་ཏེ།
དཔེར་ན་མཐོང་ལམ་གྱི་ཐོབ་པས་ལམ་དེ་མཐོང་ལམ་པ་ལ་ལྡན་པར་བྱེད། དེའི་ཐོབ་པའི་ཐོབ་
པས་ལམ་དེ་དང་དེའི་ཐོབ་པ་གཉིས་ཀ་གང་ཟག་དེ་ལ་ལྡན་པར་བྱེད། ཆོས་གསུམ་པོ་ཡང་ཕན་
ཚུན་རྫས་ཡོད་པ་ཁོ་ན་ཡིན་པའི་ཕྱིར།
གཉིས་པ་མ་ཐོབ་པ་བཤད་དུ་ཡོད་དེ། མ་ཐོབ་མ་བསྒྲིབས་ལུང་མ་བསྟན། །འདས་མ་སྐྱེས་
ཀྱི་དེ་རྣམ་གསུམ། །འདོད་སོགས་གཏོགས་དང་དྲི་མེད་ཀྱིའ ང་། །ལམ་མ་ཐོབ་པ་སོ་སོ་ཡི། །
སྐྱེ་བོར་འདོད་(དོ།) ཞེས་འབྱུང་བ་ལས ངོ་བོ་མ་བསྒྲིབས་ལུང་མ་བསྟན་ཡིན་པ་དང་། ཐོབ་
བྱ་འདས་པ་དང་མ་འོངས་པའི་མ་ཐོབ་པ་དུས་གསུམ་ཀ་ཡོད་ཀྱང་། ཐོབ་བྱ་ད་ལྟ་བའི་མ་ཐོབ་
པ་ད་ལྟ་བར་མེད་པ་དང༌། ཁམས་གསུམ་གང་རུང་དུ་གཏོགས་པ་དང་། ཟག་མེད་ཀྱི་ལམ་གྱི་
མ་ཐོབ་པ་སོ་སྐྱེར་འདོད་པའི་ཕྱིར། དང་པོ་དེར་ཐལ ལུང་མ་བསྟན་གང་ཞིག་བསྒྲིབས་ལུང་མ་
-84-

ཆོས་མངོན་པ་མཛོད་ཀྱི་དགོངས་པ་ལེགས་པར་བཤད་པ་ཤེས་བྱ་རབ་གསལ་ལས་གནས་གཉིས་པ་དབང་པོ་བསྟན་པ
བསྟན་མ་ཡིན་པའི་ཕྱིར། དང་པོ་དེར་ཐལ། ཡོད་པ་གང་ཞིག་དགེ་མི་དགེ་གང་ཡང་མ་ཡིན་པའི་
ཕྱིར་ཏེ དགེ་རྩ་ཆད་པ་དང་མི་དགེ་བ་སྤངས་པའི་རྒྱུད་ལའང་ཡོད་པའི་ཕྱིར། གཉིས་པ་དེར་
ཐལ དགྲ་བཅོམ་པའི་རྒྱུད་ལ་ཡོད་པའི་ཕྱིར། ཁམས་གསུམ་གང་རུང་དུ་གཏོགས་པ་ཡང་
དེར་ཐལ འདོད་པའི་གང་ཟག་གི་རྒྱུད་ལ་ཆོས་གང་གི་མ་ཐོབ་པ་ཡོད་ཀྱང་འདོད་ཁམས་སུ་
གཏོགས་ཤིང་། དེས་གོང་མ་གཉིས་ཀྱི་རྟེན་ཅན་ལའང་སྦྱར་འོས་པའི་ཕྱིར་ཏེ། མ་ཐོབ་པ་ནི་ཆོས་
དབང་མི་བཙན་པར་རྟེན་དབང་བཙན་པའི་ཕྱིར་ཏེ། ཁམས་ལས་འདས་པ་དྲི་མེད་འགོག་སྙོམས་
གཉིས་ཀྱིའང་མ་ཐོབ་པ་ཁམས་སུ་གཏོགས་པར་བྱ་བའི་ཕྱིར། ལམ་མ་ཐོབ་པ། ཞེས་སོགས་གཞུང་
རྐང་པ་ཕྱེད་དང་གཉིས་ཀྱིས་སོ་སྐྱེས་ལ་གང་ཟག་གིས་མ་ཁྱབ་པར་བསྟན་ནམ་དཔྱད་དོ།
མ་ཐོབ་པ་དེ་ཉམས་པར་བྱེད་པའི་དུས་ཀྱང་ཡོད་དེ། དེ་ཐོབ་དང། །ས་འཕོས་ནས་ནི་རྣམ་
ཉམས་འགྱུར། །ཞེས་འབྱུང་བ་ལས། ཐོབ་བྱའི་ཆོས་དེ་ཐོབ་ན་དེ་མ་ཐོབ་པ་ཉམས་པར་འགྱུར་
ཞིང་། ས་གཞན་དུ་འཕོས་པའི་སྒོ་ནས་ཀྱང་ཉམས་པར་འགྱུར་བའི་ཕྱིར།
——གསུམ་པ་སྐལ་མཉམ་བཤད་དུ་ཡོད་དེ། སྐལ་མཉམ་སེམས་ཅན་འདྲ་བའོ། །ཞེས་འབྱུང་
བ་ལས། སེམས་ཅན་ཕན་ཚུན་འདྲ་བར་བྱེད་པའི་ལྡན་མིན་འདུ་བྱེད་རྫས་ཡོད་ཅིག་ལ་འཇོག་
ཅིང་། དབྱེ་ན་ཐ་དད་མིན་པའི་སྐལ་མཉམ་དང་། ཐ་དད་པའི་སྐལ་མཉམ་གཉིས་སུ་ཡོད་པའི་
ཕྱིར་དང་། མཚན་གཞིའི་དབང་དུ་བྱས་ན་གང་སྤེལ་དུ གཡོ་བ་རང་བཞིན་མཚུངས་གྱུར་ཅིང་།
ཞེས་སོགས་འབྱུང་བ་ལྟར་མི་མཐའ་དག་ལ་ཁྱབ་པའི་ལུས་ཀྱི་གཡོ་བ་སོགས་ལས་མིར་དཔོག་
པའམ། མིར་མཉམ་པར་བྱེད་པ་ལྟ་བུ་ལ་བྱེད་པའི་ཕྱིར
བཞི་པ་འདུ་ཤེས་མེད་པ་པ་བཤད་དུ་ཡོད་དེ། འདུ་ཤེས་མེད་པ་པ་འདུ་ཤེས། །མེད་པར་
སེམས་དང་སེམས་བྱུང་རྣམས། །འགོག་པའོ་རྣམ་སྨིན་དེ་འབྲས་ཆེ། །ཞེས་འབྱུང་བ་ལས།
བོའི་དབང་དུ་བྱས་ན། འབྲས་བུ་ཆེ་བའི་ཕྱོགས་གཅིག་ན་ཡོད་པའི་འདུ་ཤེས་མེད་པའི་སྙོམས་
འཇུག་དང་ལྡན་པས་རབ་ཏུ་ཕྱེ་བའི་ལྷ་ཞིག་ལ་འཇོག་ཅིང་། ལྷ་དེའི་ཁྱད་པར་ཡང་རྣམ་སྨིན་འབྲས་
-85-

Frid / ཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ
ཡིན་པ་དང་། ཤི་ནས་ངེས་པར་འདོད་ཁམས་སུ་སྐྱེ་བ་སོགས་ཡིན་པའི་ཕྱིར། ལྷ་དེ་དག་འཆི་
བའི་ཚེ་འདུ་ཤེས་འབྱུང་བ་མ་གཏོགས་གཞན་གྱི་ཚེ་མི་འབྱུང་སྟེ། མདོ་ལས་སེམས་ཅན་དེ་དག་
དུས་རིང་མོ་ཞིག་ཏུ་འདུག་སྟེ། འདུ་ཤེས་སྐྱེས་ནས་གནས་དེ་ནས་འཆི་བར་འགྱུར་རོ། །ཞེས་
གསུངས་པའི་ཕྱིར ཁོ་ན་རེ་དེ་མི་འཐད་དེ། དེའི་རྒྱུད་ལ་ཡིད་དབང་ཡོད་པའི་ཕྱིར་ཏེ དེའི་རྒྱུད་
ལ་ཡིད་དབང་དང་ལྡན་པའི་ཕྱིར་ན་མ་ཁྱབ་སྟེ། དེའི་རྒྱུད་ལ་འི་ཚུལ་གྱི་ལྡན་
ཞིང་མངོན་གྱུར་དུ་མེད་པའི་ཕྱིར།
ལྔ་པ་སྙོམས་འཇུག་གཉིས་བཤད་དུ་ཡོད་དེ། འདུ་ཤེས་མེད་པའི་སྙོམས་འཇུག་དང་འགོག་
པའི་སྙོམས་(༥༡བ)འཇུག་གཉིས་ཡོད་པའི་ཕྱིར། དང་པོ་བཤད་དུ་ཡོད་དེ། དེ་བཞིན་འདུ་ཤེས་
མེད་སྙོམས་འཇུག །བསམ་གཏན་ཐ་མར་འབྱུང་འདོད་པས །དགེ་བའོ་སྐྱེས་ནས་མྱོང་འགྱུར་
ཉིད། །འཕགས་པའི་མ་ཡིན་དུས་གཅིག་ཐོབ །ཞེས་འབྱུང་བ་ལས། སྙོམས་འཇུག་དེ་ཉིད་ཁྱད་
པར་བདུན་ལྡན་དུ་འཆད་པའི་ཕྱིར། དེའི་ཚུལ་ནི། དགག་བྱ་འགོག་ཚུལ་གྱི་ཁྱད་པར་དང་ལྡན་
ཏེ་སེམས་སེམས་བྱུང་བརྟན་པ་མ་ཡིན་པ་རྣམས་འགོག་པའི་ཕྱིར། སའི་ཁྱད་པར་དང་ལྡན་ཏེ
བསམ་གཏན་ཐ་མ་སྟེ་བཞི་པའི་སས་བསྡུས་པའི་ཕྱིར། ཡིད་བྱེད་ཀྱི་ཁྱད་པར་དང་ལྡན་ཏེ། འདུ་
ཤེས་སུན་འབྱིན་པའི་རྣམ་པར་ངེས་པར་འབྱུང་འདོད་པ་ཉིད་ཡིན་པའི་ཕྱིར། ངོ་བོའི་ཁྱད་པར་དང་
ལྡན་ཏེ། དགེ་བ་ཡིན་པའི་ཕྱིར མྱོང་འགྱུར་གྱི་ཁྱད་པར་དང་ལྡན་ཏེ། སྐྱེས་ནས་མྱོང་འགྱུར་ཁོ་
ན་ཡིན་པའི་ཕྱིར། རྟེན་གྱི་ཁྱད་པར་དང་ལྡན་ཏེ། སོ་སྐྱེ་ཁོ་ནའི་རྒྱུད་ཀྱིས་བསྡུས་པའི་ཕྱིར། འཐོབ་
ཚུལ་གྱི་ཁྱད་པར་དང་ལྡན་ཏེ། རང་གི་ཐོབ་པ་རང་དང་ལྷན་ཅིག་ཁོ་ནར་འཐོབ་པའི་ཕྱིར།
གཉིས་པ་འགོག་སྙོམས་བཤད་དུ་ཡོད་དེ། འགོག་པ་ཞེས་པའང་དེ་བཞིན་ཉིད། །འདི་
གནས་དོན་དུ་སྲིད་རྩེ་སྐྱེ། །དགེ་བའོ་གཉིས་སུ་མྱོང་འགྱུར་དང་། མ་ངེས་འཕགས་པའི་སྦྱོར་
བས་འཐོབ། །ཐུབ་པའི་བྱང་ཆུབ་ཀྱིས་ཐོབ་བྱ། །དང་པོ་མ་ཡིན་སྐད་གཅིག་མ། །སུམ་ཅུ་རྩ་
བཞིས་ཐོབ་ཕྱིར་རོ། །ཞེས་འབྱུང་བ་ལས། སྙོམས་འཇུག་དེ་ཉིད་ཁྱད་པར་བདུན་ལྡན་དུ་
-86-

ཆོས་མངོན་པ་མཛོད་ཀྱི་དགོངས་པ་ལེགས་པར་བཤད་པ་ཤེས་བྱ་རབ་གསལ་ལས་གནས་གཉིས་པ་དབང་པོ་བསྟན་པ
འཆད་པའི་ཕྱིར དེ་ཡི་ཚུལ་ནི། དགག་བྱ་འགོག་ཚུལ་གྱི་ཁྱད་པར་དང་ལྡན་ཏེ། འདུ་ཤེས་
མེད་པའི་སྙོམས་འཇུག་དེ་བཞིན་དུ་(༥༢ན)སེམས་སེམས་བྱུང་རགས་པ་འགོག་པའི་ཕྱིར།
ཡིད་བྱེད་ཀྱི་ཁྱད་པར་དང་ལྡན་ཏེ། ཚོར་འདུ་རགས་པས་སྐྱོ་ནས་ཞི་བར་གནས་པའི་བསམ་
པས་ཞུགས་པའི་ཕྱིར། སའི་ཁྱད་པར་དང་ལྡན་ཏེ། སྲིད་རྩེའི་སར་གཏོགས་པའི་ཕྱིར་ཏེ། འདི་
བསྒོམ་པ་ལས་སྲིད་རྩེར་སྐྱེ་བའི་ཕྱིར། ངོ་བོའི་ཁྱད་པར་དང་ལྡན་ཏེ། དགེ་བ་ཡིན་པའི་ཕྱིར
མྱོང་འགྱུར་གྱི་ཁྱད་པར་དང་ལྡན་ཏེ། སྐྱེས་ནས་མྱོང་འགྱུར་དང་། ལན་གྲངས་གཞན་ལ་མྱོང་
འགྱུར་དང་། རྣམ་སྨིན་མྱོང་བར་མ་ངེས་པ་གསུམ་དང་ལྡན་པའི་ཕྱིར། ཕྱིར་མི་འོང་འདོད་
ཁམས་སུ་འགོག་སྙོམས་སྐྱེས་ནས། སྲིད་རྩེར་སྐྱེ་བས་སྐྱེད་ན་སྐྱེས་གནས་མྱོང་འགྱུར་དང་། དེ་
ཉམས་ནས་གཟུགས་ཁམས་སུ་སྐྱེས། ཡང་སྲིད་རྩེའི་སེམས་ཐོབ་པ་ཞིག་གིས་སྐྱེད་ན་ལན་
གྲངས་གཞན་ལ་མྱོང་འགྱུར་དང་། དགྲ་བཅོམ་པས་སྐྱེད་ན་མྱོང་བར་མ་ངེས་པ་ཡིན་པའི་ཕྱིར
རྟེན་གྱི་ཁྱད་པར་དང་ལྡན་ཏེ། འཕགས་པ་ཁོ་ནའི་རྒྱུད་ལ་ཡོད་པའི་ཕྱིར། ཐོབ་ཚུལ་གྱི་ཁྱད་
པར་དང་ལྡན་ཏེ། ཐུབ་པ་མ་གཏོགས་པ་རྣམས་ཀྱིས་ནི་སྦྱོར་བ་འབད་རྩོལ་གྱིས་ཐོབ་པའི་
ཕྱིར། ཐུབ་པས་འབད་རྩོལ་ལ་མི་ལྟོས་ཏེ། ཟག་པ་ཟད་པའི་དུས་སུ་སྙོམས་འཇུག་དེ་ཉིད་ཐོབ་
པའི་ཕྱིར། བྱང་ཆུབ་མ་བརྙེས་པའི་དང་པོར་འགོག་པ་ལ་ཞུགས་པ་མ་ཡིན་པའི་ཕྱིར་ཏེ། རྡོ་རྗེ་
གདན་དུ་ཤེས་བཟོད་སྐད་ཅིག་མ་བཅུ་དྲུག །སྲིད་རྩེའི་སྒོམ་སྤང་དགུའི་གཉེན་པོ་སྒོམ་ལམ་
བར་ཆད་མེད་ལམ་དགུ རྣམ་གྲོལ་ལམ་དགུ་སྟེ་སུམ་ཅུ་རྩ་བཞི་བསྒོམ་ནས་བྱང་ཆུབ་ཐོབ་
པའི་ཕྱིར། འོ་ན་སེམས་མེད་ཀྱི་སྙོམས་འཇུག་(༥༢ བ) གཉིས་ལུས་རྟེན་གང་ལ་བཞག་ཅེ་ན།
བཤད་དུ་ཡོད་དེ། གཉིས་ཀ་འདོད་དང་གཟུགས་རྟེན་ཅན། །འགོག་པ་དང་པོར་མིའི་ནང་དུ།
ཞེས་འབྱུང་བ་ལས། སྙོམས་འཇུག་གཉིས་ཀ་འདོད་གཟུགས་གང་རུང་གི་རྟེན་ལ་མངོན་དུ་
བྱེད་ཅིང་། འགོག་སྙོམས་གཙོ་ཆེར་མིའི་རྟེན་ལ་ཐོབ་པའི་ཕྱིར མིའི་རྟེན་ཁོ་ན་ལས་ཐོབ་པར་
ནི་མ་ངེས་ཏེ། འདོད་ལྷའི་རྟེན་ཅན་གྱི་ཕྱིར་མི་འོང་ལུས་མངོན་བྱེད་ཀྱིས་མིའི་རྟེན་ལ་འགོག་
-87-

ཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ།
སྙོམས་ཐོབ་པ་སྔོན་སོང་མ་ཡིན་པའི་ཕྱིར་ཏེ། ད་པར་ལས་ཉོན་གྱི་སྐྱེ་བ་ལེན་པའི་ཕྱིར་མི་
འོང་མེད་པའི་ཕྱིར།
དྲུག་པ་སྲོག་བཤད་དུ་ཡོད་དེ། སྲོག་ནི་ཚེ་ཡིན་ཞེས་སོགས་རྐང་ས་ཀྱི་དོན་བཤད་
པ་ལྟར་ཡིན་པའི་ཕྱིར། ཁ་ཅིག །སྲོག་ཡིན་པའི་གཟུགས་ཅན་དང་ཤེས་པ་ཁས་ལེན་པ་ནི་མི་
འཐད་དེ། སྲོག་ཡིན་ན་ལྡན་མིན་འདུ་བྱེད་ཡིན་དགོས་པའི་ཕྱིར་དང་། རླུང་ལ་སྲོག་གི་མིང་
གིས་བཏགས་ནས་འཇུག་པའི་ཕྱིར།
་བདུན་པ་མཚན་ཉིད་བཤད་དུ་ཡོད་དེ། མཚན་ཉིད་དག་ནི་སྐྱེ་བ་དང་། །རྒ་དང་གནས་
དང་མི་རྟག་ཉིད། །དེ་དག་སྐྱེ་བའི་སྐྱེ་ལ་སོགས། །དེ་ཆོས་བརྒྱད་དང་གཅིག་ལ་འཇུག །ཞེས་
འབྱུང་བ་ལས་ཐོན་པར་འགྱུར་བའི་ཕྱིར། དེའི་ཚུལ་ནི་འདུས་བྱས་ཀྱི་མཚན་ཉིད་སྐྱེ་བ་སྤྱི་བ་རྒ་བ་
གནས་པ་མི་རྟག་པ་སྟེ་བཞི་ཅིག་ཅར་སྐྱེ་ཞིང་བྱེད་ལས་ཀྱང་དང་པོས་སྐྱེད་པར་བྱེད། གཉིས་
པས་རྙིངས་པར་བྱེད། གསུམ་པས་གནས་པར་བྱེད། བཞི་པས་འཇིག་པར་བྱེད། ཞེས་སྦྱར་ཏེ་
སྒྲ་དོན་ཀྱང་དེ་ལྟར་རོ།
འོ་ན། མདོ་ལས། གསུམ་པོ་འདི་དག་ནི་འདུས་བྱས་ཀྱི་མཚན་ཉིད་ཡིན་ཏེ། གསུམ་གང་
ཞེ་ན། འདུས་བྱས་ལ་སྐྱེ་བར་ཡང་མངོན་ནོ། །འཇིག་པར་ཡང་མངོན་ནོ། །གནས་པ་(༥༣ ན)
ལས་གཞན་དུ་འགྱུར་བ་ཡང་མངོན་ནོ། །ཞེས་གསུངས་ཤིང་གནས་པ་མ་གསུངས་པ་དང་
འགལ་ལོ། །ཞེ་ན། གནས་པ་མ་བསྟན་པའི་སྐྱོན་མེད་དེ། གནས་པ་གཞན་འགྱུར་དང་སྦྲེལ་
ནས་བསྟན་པའི་ཕྱིར། དཔེར་ན བཀྲ་ཤིས་དང་རྣ་ནག་མ་བཞིན་ནོ།། དེ་ལྟར་སྟོན་པའི་
དགོས་པ་ཡོད་དེ། གནས་པ་ཆགས་པའི་གཞི་ཡིན་པས་དེ་ལ་མི་ཆགས་པར་བྱ་བའི་ཆེད་ཡིན་
པའི་ཕྱིར།
འཆད་པ་པ་ཁ་ཅིག །འདི་སྡེ་པ་གཞན་གྱི་ལུགས་དང་བྱེ་བྲག་སྨྲ་བའི་ལུགས་ལ་སེམས་
ཅན་སྐྱོ་བ་བསྐྱེད་པའི་ཆེད་དུ་གནས་པ་དངོས་སུ་མ་བསྟན་པར་སྨྲ་བ་ནི། རང་འགྲེལ་དང༌།
-88-

ཆོས་མངོན་པ་མཛོད་ཀྱི་དགོངས་པ་ལེགས་པར་བཤད་པ་ཤེས་བྱ་རབ་གསལ་ལས་གནས་གཉིས་པ་དབང་པོ་བསྟན་པ།
དོན་གསལ་དང་། གང་སྤེལ་གསུམ་གང་དུ་ཡང་མ་བཤད་དོ། ཁོ་ན་རེ་སྐྱེ་བ་འདུས་བྱས་ཡིན་
ནོ། །སྐྱེ་བའི་སྐྱེ་སོགས་བཞི་ཡོད་པར་འགྱུར་ལ འདོད་ན། ཐུག་མེད་དུ་ཐལ་ལོ། །ཞེ་ན། མ་
ཁྱབ་སྟེ འདུས་བྱས་གཅིག་སྐྱེ་བའི་ཚེ་སྐྱེ་བ་དེ་ཆོས་བརྒྱད་དང་སྐྱེ་བའི་སྐྱེ་བ་ཆོས་གཅིག་ལ་
བྱེད་པ་འཇུག་པའི་ཕྱིར་ཏེ། འདུས་བྱས་ཀྱི་སྐྱེ་བས་འདུས་བྱས་དང་། རང་མ་གཏོགས་པའི་
འདུས་བྱས་ཀྱི་རྒ་བ་སོགས་གསུམ་དང་། དེའི་སྐྱེ་བ་སོགས་བཞི་སྟེ་བརྒྱད་མ་འོངས་པ་ནས་ད་
ལྟར་བ་འདྲེན་པར་བྱེད། འདུས་བྱས་ཀྱི་སྐྱེ་བ་སྐྱེ་བས་དེའི་རྩ་བའི་སྐྱེ་བ་གཅིག་པུ་སྐྱེད་པར་
བྱེད དེ་བཞིན་དུ་འདུས་བྱས་ཀྱི་རྒ་བས་རང་མ་གཏོགས་པའི་དེའི་སྐྱེ་བ་སོགས་བརྒྱད་རྙིངས་
པར་བྱེད། འདུས་བྱས་ཀྱི་རྒ་བའི་རྒ་བས་དེའི་རྩ་བའི་རྒ་བ་དེ་གཅིག་པུ་རྙིངས་པར་བྱེད།
འདུས་བྱས་ཀྱི་གནས་པས་ཀྱང་། རང་མ་གཏོགས་པའི་དེའི་སྐྱེ་བ་སོགས་བརྒྱད་འཛིན་པར་
བྱེད དེའི་གནས་པའི་གནས་པས་(༥༣ བ)དེའི་རྩ་བའི་གནས་པ་གཅིག་པུ་འཛིན་པར་བྱེད།
འདུས་བྱས་ཀྱི་མི་རྟག་པས་རང་མ་གཏོགས་པའི་དེའི་སྐྱེ་བ་སོགས་བརྒྱད་འཇིག་པར་བྱེད།
དེའི་མི་རྟག་པའི་མི་རྟག་པས། དེའི་རྩ་བའི་མི་རྟག་པ་གཅིག་པུ་འཇིག་པར་བྱེད་པ་སོགས་
ཡིན་པའི་ཕྱིར།
འོ་ན་མ་འོངས་པའི་སྐྱེ་བས་བསྐྱེད་བྱ་སྐྱེད་དམ་མི་སྐྱེད། སྐྱེད་ན་མ་འོངས་པ་ཐམས་ཅད་
སྐྱེ་བར་ཐལ་ལོ། །ཞེ་ན མ་ཁྱབ་སྟེ། རྒྱུ་དང་རྐྱེན་དག་མེད་པར་ནི། །སྐྱེ་བས་བསྐྱེད་བྱ་སྐྱེད་
བྱེད་མིན། །ཞེས་འབྱུང་བ་ལས། རྒྱུ་རྐྱེན་མ་ཚོགས་པར་སྐྱེ་བ་ཁོ་ནས་བསྐྱེད་བྱ་རྣམས་སྐྱེད་
པར་བྱེད་པ་མ་ཡིན་པའི་ཕྱིར། བརྒྱད་པ་ཚོགས་གསུམ་བཤད་དུ་ཡོད་དེ། མིང་གི་ཚོགས་ལ་
སོགས་པ་ནི། །མིང་དང་ངག་དང་ཡི་གེའི་ཚོགས། །ཞེས་འབྱུང་བ་ལས། མིང་སྐད་ཅིག་སྔ་ཕྱི་
དུ་མ་འདུས་པའི་ཚོགས་པ་མིང་གི་ཚོགས། ཚིག་སྐད་ཅིག་སྔ་ཕྱི་དུ་མ་འདུས་པའི་ཚོགས་པ་
ཚིག་གི་ཚོགས། ཡི་གེ་སྐད་ཅིག་སྔ་ཕྱི་དུ་མ་འདུས་པའི་ཚོགས་པ་ཡི་གེའི་ཚོགས་ཡིན་པའི་ཕྱིར།
ཚོགས་གསུམ་པོ་གང་རུང་ལ་ལྡན་མིན་འདུ་བྱེད་ཡིན་པས་ཁྱབ་ཀྱང་། མིང་ཚིག་ཡི་གེ་གསུམ་
-89-

ཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ
པོ་གང་རུང་ལ་དེས་མ་ཁྱབ་སྟེ། དེ་གསུམ་གང་རུང་ཡིན་ན་གཟུགས་ཡིན་པས་ཁྱབ་པའི་ཕྱིར་
ཏེ དེ་ཡིན་ན་རྗོད་བྱེད་ཀྱི་སྒྲ་ཡིན་པས་ཁྱབ་པར་དོན་གསལ་ལས་བཤད་པའི་ཕྱིར།
ཚོགས་གསུམ་གྱི་ཁྱད་པར་གྱི་ཆོས་གཞན་ཡང་བཤད་དུ་ཡོད་དེ། འདོད་དང་གཟུགས་
གཏོགས་སེམས་ཅན་སྟོན། །རྒྱུ་མཐུན་ལུང་བསྟན་མིན་དེ་བཞིན། །སྐལ་མཉམ་རྣམ་པར་སྨིན་
པའང་ཡིན། ཁམས་གསུམ་པ་སྟེ་ཐོབ་རྣམ་གཉིས། །མཚན་ཉིད་རྣམས་ཀྱང་སྙོམས་(༥༤ ན)
འཇུག་དང་། །མི་ལྡན་པ་དག་རྒྱུ་མཐུན་པ། །ཞེས་འབྱུང་བ་ལས། ཁམས་འོག་མ་གཉིས་གང་
རུང་ཁོ་ནར་གཏོགས་པ། རྒྱུད་ཀྱིས་བསྡུས་པ། རྒྱུ་མཐུན་ལས་བྱུང་བ། མ་བསྒྲིབས་ལུང་མ་
བསྟན་ཡིན་པ། རྣམ་སྨིན་སྐྱེས་ཡིན་པ། ཁམས་གསུམ་གྱི་སེམས་ཅན་ཀུན་ལ་ཡོད་པ། གོང་དུ་
བཤད་པའི་རྒྱུ་གཉིས་ཀྱིས་ཐོབ་པ། རྒྱུ་དེ་གཉིས་ལས་བྱུང་བ། རྒྱུ་གཉིས་ཀྱི་སྐྱེ་བ་ལ་སོགས་
པའི་མཚན་ཉིད་རྣམས་ཀྱང་རྒྱུ་གཉིས་པོ་དེ་ལས་བྱུང་བ་དང་། སྙོམས་འཇུག་གཉིས་དང་མི་
ལྡན་པ་སྟེ། དེ་གཉིས་ཀྱི་མ་ཐོབ་པ་དག་ཀྱང་རྒྱུ་མཐུན་ལས་བྱུང་བ་སོགས་ཡིན་པའི་ཕྱིར།
ཞར་ལ་འདུས་བྱས་སྐྱེ་ཚུལ་བཤད་པ།
༦༡༥༩ ༣.༡ ཀཎ་༼བྱེད་རྒྱུ་སོགས་རྒྱུ་དྲུག་གི་སྐབས།༽
གཉིས་པ་ཞར་ལ་རྒྱུ་རྐྱེན་འབྲས་བུ་དང་བཅས་པ་བཤད་པ་ནི། འོ་ན། རྒྱུ་དང་རྐྱེན་དག་
མེད་པ་ནི། །ཞེས་བྱུང་བ་ན། དེ་རྣམས་ཇི་ལྟ་བུ་ཞེ་ན། བཤད་དུ་ཡོད་དེ། རྒྱུ་འབྲས་གཉིས་
བཤད་པ་དང་། རྐྱེན་བཤད་པ་གཉིས་སུ་ཡོད་པའི་ཕྱིར། དང་པོ་ལ་གསུམ་ཡོད་དེ། རྒྱུ་བཤད་
པ་དང་། འབྲས་བུ་བཤད་པ་དང་། གཉིས་ཀ་དང་འབྲེལ་བའི་ཆོས་བཤད་པ་རྣམས་སུ་ཡོད་
པའི་ཕྱིར། དང་པོ་ལ་ཡང་གསུམ་ཡོད་དེ། དབྱེ་བ། སོ་སོའི་མཚན་ཉིད། དུས་ངེས་པས་མཇུག་
བསྡུ་བ་གསུམ་དུ་ཡོད་པའི་ཕྱིར། དང་པོ་ཡོད་དེ། བྱེད་རྒྱུ་ལྷན་ཅིག་འབྱུང་བ་དང་། སྐལ་མཉམ་
-90-

ཆོས་མངོན་པ་མཛོད་ཀྱི་དགོངས་པ་ལེགས་པར་བཤད་པ་ཤེས་བྱ་རབ་གསལ་ལས་གནས་གཉིས་པ་དབང་པོ་བསྟན་པ།
མཚུངས་པར་ལྡན་པ་དང་། །ཀུན་དུ་འགྲོ་དང་རྣམ་སྨིན་ཏེ། །རྒྱུ་ནི་རྣམ་པ་དྲུག་ཏུ་འདོད།
ཞེས་འབྱུང་བ་ལས། བྱེད་རྒྱུ་སོགས་དྲུག་ཡོད་པའི་ཕྱིར་དང་། ཁུངས་ཀྱང་མདོ་ཐོར་བུ་ལས་དྲུག་
ང་བར་འབྱུང་བའི་ཕྱིར།
གཉིས་པ་སོ་སོའི་མཚན་ཉིད་ལ་དྲུག་ལས། དང་པོ་བྱེད་རྒྱུ་ཡོད་དེ། རང་(༥༤ བ)ལས་
གཞན་པ་བྱེད་རྒྱུའི་རྒྱུ། །ཞེས་འབྱུང་བ་ལས། འདུས་བྱས་དང་ཐ་དད་པའི་ཆོས་ཡིན་ན། འདུས་
བྱས་ཀྱི་བྱེད་རྒྱུ་ཡིན་དགོས་པའི་ཕྱིར་ཏེ། དེ་ཡིན་ན་འདུས་བྱས་སྐྱེ་བ་ལ་གེགས་མི་བྱེད་པའི་ཆོས་
ཡིན་དགོས་པའི་ཕྱིར།
བྱེད་རྒྱུ་དེའི་དབྱེ་བ་ཡོད་དེ། བྱེད་རྒྱུ་བྱེད་པ་དང་བཅས་པ་དང་། བྱེད་རྒྱུ་བྱེད་པས་སྟོང་པ་
གཉིས་སུ་ཡོད་ཅིང༌། དང་པོ་དང་འདུས་བྱས་དོན་གཅིག །གཉིས་པ་དང་འདུས་མ་བྱས་པའི་ཆོས་
དོན་གཅིག་པའི་ཕྱིར།
གཉིས་པ་ལྷན་ཅིག་འབྱུང་བའི་རྒྱུ་ཡོད་དེ། ལྷན་ཅིག་འབྱུང་གང་ཕན་ཚུན་འབྲས། །ཞེས་
འབྱུང་བ་ལས། ལྷན་ཅིག་འབྱུང་བའི་སྒོ་ནས་ཕན་ཚུན་ཕན་འདོགས་བྱེད་དུ་གྱུར་པ་ཞིག་ལ་འཇོག་
པའི་ཕྱིར་དང་།
མཚན་གཞིའི་དབང་དུ་བྱས་ན། འབྱུང་བཞིན་སེམས་ཀྱི་རྗེས་འཇུག་དང་། །སེམས་དང་
མཚན་ཉིད་མཚན་གཞི་བཞིན། །ཞེས་འབྱུང་བ་ལས། ལྷན་ཅིག་ཏུ་ཚོགས་པའི་འབྱུང་བ་བཞི་
དང་སེམས་ཀྱི་རྗེས་འཇུག་དང་། སེམས་ལྟ་བུ་དང་འདུས་བྱས་དང་། དེའི་མཚན་ཉིད་སྐྱེ་
སོགས་ལྟ་བུ་ཡིནཔའི་ཕྱིར། སེམས་ཀྱི་རྗེས་འཇུག་ཀྱང་ཡོད་དེ། སེམས་ལས་བྱུང་དང་སྡོམ་
གཉིས་དང་། །སེམས་དང་དེ་དག་གི་མཚན་ཉིད། །ཅེས་འབྱུང་བ་ལས། སེམས་ལས་བྱུང་བ་
རྣམས་དང་བསམ་གཏན་དང་ཟག་མེད་ཀྱི་སྡོམ་པ་གཉིས་དང་། སེམས་ཀྱི་སྐྱེ་རྒ་སོགས་དང་།
སེམས་བྱུང་རྣམས་དང་། སྡོམ་པ་གཉིས་ཀྱི་སྐྱེ་སོགས་རྣམས་དེ་ཡིན་པའི་ཕྱིར། དེ་རྣམས་སེམས་
ཀྱི་རྗེས་འཇུག་ཏུ་འགྱུར་བའི་རྒྱུ་མཚན་ཡོད་དེ། སེམས་ཀྱི་རྗེས་འཇུག་དུས་དང་ནི། །འབྲས་
-91-

༢༦ ཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ།
སོགས་དགེ་ལ་སོགས་པས་སོ། །ཞེས་འབྱུང་བ་ལས་རྒྱུ་མཚན་བཅུས་(༥༥ན)སེམས་ཀྱི་རྗེས་
འཇུག་ཏུ་འགྱུར་བའི་ཕྱིར་ཏེ སེམས་དང་སྐྱེ་འགག་གནས་གསུམ་ལྷན་ཅིག་ཏུ་བྱེད་པ་དང་། དུས་
ཙམ་གཅིག་པ་དང་། སྐྱེས་བུ་བྱེད་འབྲས་དང་བྲལ་འབྲས་གང་རུང་གཅིག་པ་དང་། རྣམ་སྨིན་
དང་རྒྱུ་མཐུན་གྱི་འབྲས་བུ་གཅིག་པ་དང་། དགེ་མི་དགེ་ལུང་མ་བསྟན་གསུམ་པོ་གང་རུང་ཡིན་
པ་གཅིག་པ་སྟེ་བཅུའི་སྒོ་ནས་དེའི་རྗེས་འཇུག་ཏུ་འགྱུར་བའི་ཕྱིར
གསུམ་པ་ཡོད་དེ། སྐལ་མཉམ་རྒྱུ་ནི་འདྲ་བའོ། །ཞེས་འབྱུང་བ་ལས། དགེ་བ་སྔ་མས་དགེ་
བ་ཕྱི་མའི་རྒྱུ་བྱེད་པ་ལྟ་བུ་ཞིག་ལ་འཇོག་པའི་ཕྱིར དེ་ལ་ཡང་ཁྱད་ཆོས་གསུམ་ཚང་བ་དགོས་
ཏེ། རང་རིགས་ས་པའོ་སྔར་སྐྱེས་རྣམས། །ཞེས་འབྱུང་བ་ལས། རིགས་གཅིག་པ་དང༌ས་
གཅིག་པ་དང་སྔར་སྐྱེས་པ་སྟེ་གསུམ་དགོས་པའི་ཕྱིར། དང་པོ་གྲུབ་སྟེ། མཐོང་སྤང་གིས་སྒོམ་
སྤང་གི་སྐལ་མཉམ་གྱི་རྒྱུ་བྱེད་པ་མེད་པ་ལྟ་བུ་ཡིན་པའི་ཕྱིར། གཉིས་པ་གྲུབ་སྟེ། འདོད་པའི་
མཐོང་སྤང་གིས་གཟུགས་ཀྱི་སས་བསྡུས་ཀྱི་སྐལ་མཉམ་གྱི་རྒྱུ་མི་བྱེད་པ་ལྟ་བུ་ཡིན་པའི་ཕྱིར།
གསུམ་པ་གྲུབ་སྟེ། ཆོས་གང་གི་དུས་སུ་མ་འོངས་པའི་ཆོས་རྣམས་ཀྱིས་ཆོས་དེའི་སྐལ་མཉམ་
གྱི་རྒྱུ་བྱེད་པ་མེད་པའི་ཕྱིར། ཟག་མེད་ལ་ནི་འདི་མ་ངེས་ཏེ། ས་དགུའི་ལམ་ནི་ཕན་ཚུན་དུ །
མཉམ་དང་ཁྱད་པར་ཅན་གྱི་ཡིན། །ཞེས་འབྱུང་བ་ལས། ཉེར་བསྡོགས་མི་ལྕོགས་མེད་སོགས་
ས་དགུའི་ལམ་ཟག་མེད་ནི་ཕན་ཚུན་དུ་སྐལ་མཉམ་གྱི་རྒྱུ་བྱེད་པ་ཡོད་ཅིང་། དེ་ཡང་དམན་པའི་
རྒྱུ་བྱེད་པ་མི་འཐད་པས། (༥༥ བ)མཉམ་པ་དང་ཁྱད་པར་ཅན་གྱི་རྒྱུ་ཡིན་པའི་ཕྱིར། ཟག་མེད་
ཁོ་ན་མཉམ་པ་དང་ཁྱད་པར་གྱི་རྒྱུ་ཡང་མ་ཡིན་ཏེ། སྦྱོར་བྱུང་དེ་གཉིས་ཁོ་ནའི་ཡིན། །ཐོས་དང་
བསམ་བྱུང་ལ་སོགས་པ །ཞེས་འབྱུང་བ་ལས། འཇིག་རྟེན་པའི་དགེ་བ་སྦྱོར་བྱུང་ཡང་དེ་གཉིས་
ཀྱི་རྒྱུ་ཡིན་ཏེ། དཔེར་ན སྦྱོར་བ་ལས་བྱུང་བའི་ཐོས་བྱུང་དང་བསམ་བྱུང་དང་། སྒོམ་བྱུང་ལྟ་བུ་
ཡིན་པའི་ཕྱིར། འདོད་པའི་ཐོས་བྱུང་གིས་མཉམ་པ་འདོད་པའི་ཐོས་བྱུང་དང་ཁྱད་པར་ཅན་འདོད་
པའི་བསམ་བྱུང་གི་རྒྱུ་བྱེད་པ་ཡོད། གཟུགས་ཀྱི་ཐོས་བྱུང་གིས་དེའི་ཐོས་བྱུང་དང་། སྒོམ་བྱུང་གི་
-92-

ཆོས་མངོན་པ་མཛོད་ཀྱི་དགོངས་པ་ལེགས་པར་པ་དབང་པོ་བསྟན་པ
རྒྱུ་བྱེད་པ་ཡོད་པའི་ཕྱིར།
བཞི་པ་མཚུངས་ལྡན་གྱི་རྒྱུ་བཤད་དུ་ཡོད་དེ མཚུངས་ལྡན་རྒྱུ་ནི་སེམས་དག་དང་། །སེམས་
བྱུང་རྟེན་མཚུངས་ཅན་རྣམས་སོ། །ཞེས་འབྱུང་བ་ལས། མཚུངས་ལྡན་ལྔས་མཚུངས་པར་ལྡན་
པའི་སྒོ་ནས་ཕན་ཚུན་ཕན་འདོགས་བྱེད་དུ་གྱུར་པ་ཞིག་ལ་འདོད་པའི་ཕྱིར། འོ་ན་ལྷན་ཅིག་
འབྱུང་བའི་རྒྱུར་ཡང་འགྱུར་བས་ཟློས་སོ་ཞེ་ན་མི་ཟློས་ཏེ། ལྷན་ཅིག་འབྱུང་བའི་འབྲས་བུའི་རྒྱུ་
བྱེད་པས་ལྷན་ཅིག་འབྱུང་བའི་རྒྱུ་དང་། རང་དང་མཚུངས་ལྡན་གྱི་སེམས་སེམས་བྱུང་གི་རྒྱུ་
བྱེད་པས་མཚུངས་ལྡན་གྱི་རྒྱུར་བཞག་པའི་ཕྱིར དཔེར་ན། མགྲོན་པོ་རྣམས་ཕན་ཚུན་སྟོབས་
སྐྱེད་ནས་འགྲོ་བ་དང་། ཟས་ལ་སོགས་པའི་བྱ་བ་ཐུན་མོང་དུ་ལོངས་སྤྱད་པ་བཞིན་ནོ།།
བྱེད་རྒྱུ་ནི་བྱེ་སྨྲ་འདོད་པ་ཉིད་ཡིན་གྱི། མདོ་སྡེ་པ་ཡན་གྱིས་ཁས་མི་ལེན་ཏེ། འདུས་མ་
བྱས་རྒྱུར་མི་རུང་བའི་ཕྱིར་དང༌། ཆོས་དེའི་རྒྱུ་ཡིན་ན་དེ་ལ་ཕན་འདོགས་པ་ཞིག་( ༥༦ན)དགོས་
པའི་ཕྱིར། ལྷན་ཅིག་འབྱུང་བའི་རྒྱུ་དང་མཚུངས་ལྡན་གྱི་རྒྱུ་ཡང་སྔ་མ་བཞིན་ཏེ། མདོ་སྡེ་པ་ཡན་
གྱིས་རྒྱུ་འབྲས་དུས་མཉམ་ཁས་མི་ལེན་པའི་ཕྱིར།
ལྔ་པ་ཀུན་འགྲོའི་རྒྱུ་ཡོད་དེ། ཀུན་འགྲོ་ཞེས་བྱ་ཉོན་མོངས་ཅན། །རྣམས་ཀྱི་རང་ས་ཀུན་
འགྲོ་ལྔ། །ཞེས་འབྱུང་བ་ལས སྲེད་པ་སྔ་མས་སྲེད་པ་ཕྱི་མའི་རྒྱུ་བྱེད་པ་ལྟ་བུ་ཞིག་ལ་འཇོག་
པའི་ཕྱིར། དྲུག་པ་རྣམ་སྨིན་གྱི་རྒྱུ་ཡོད་དེ། རྣམ་སྨིན་རྒྱུ་ནི་མི་དགེ་དང་། །དགེ་བ་ཟག་བཅས་
རྣམས་ཁོ་ན། །ཞེས་འབྱུང་བ་ལས། རང་འབྲས་འཁོར་བའི་རྣམ་སྨིན་གྱི་རྒྱུ་བྱེད་པའི་དགེ་བ་
ཟག་བཅས་དང་། མི་དགེ་བ་གང་རུང་ཞིག་ལ་འཇོག་པའི་ཕྱིར་ཏེ། རྣམ་སྨིན་རྒྱུ་འགྱུར་བ་ལ་ངོ་
བོ་སྟོབས་ཆེ་ཞིང་སྲེད་པའི་རླན་དང་བཅས་པ་ཞིག་དགོས་པ་གང་ཞིག །ལུང་མ་བསྟན་ལ་དང་
པོ་མེད། ཟག་མེད་ལ་གཉིས་པ་མེད་པའི་ཕྱིར།
གསུམ་པ་དུས་ངེས་པས་འཇུག་བསྡུ་བ་ཡོད་དེ། ཀུན་འགྲོ་སྐལ་མཉམ་དུས་གཉིས་པ།
གསུམ་པོ་དག་ནི་དུས་གསུམ་པ། །ཞེས་འབྱུང་བ་ལས། ཀུན་འགྲོ་དང་སྐལ་མཉམ་གྱི་རྒྱུ་གཉིས་
-93-

 ཿnཏ།ཨཁ་ཥོ་ཨྰཿn= n ཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ།
འདས་པ་དང་ད་ལྟར་བ་གཉིས་ལ་འཇོག །བྱེད་རྒྱུ་མ་གཏོགས་པ་གཞན་གསུམ་ནི་དུས་གསུམ་
ཀ་ལ་འཇོག་པའི་ཕྱིར།
།ཚ ༼འབྲས་བུ་བཤད་པའི་སྐབས།༽
གཉིས་པ་འབྲས་བུ་བཤད་པ་ལ་གཉིས་སུ་ཡོད་དེ། མདོར་བསྟན་པ་དང་རྒྱས་པར་བཤད་
པ་གཉིས་སུ་ཡོད་པའི་ཕྱིར། དང་པོ་ཡོད་དེ། འདུས་བྱས་བྲལ་བཅས་འབྲས་བུ་ཡིན། །འདུས་མ་
བྱས་ལ་དེ་དག་མེད། །ཞེས་འབྱུང་བ་ལས། འདུས་བྱས་ཐམས་(༥༦བ)ཅད་དང་བྲལ་བའི་སོ་
སོར་བརྟགས་འགོག་གཉིས་འབྲས་བུར་འཇོག་པའི་ཕྱིར།
འོ་ན། འདུས་མ་བྱས་ཀྱི་རྒྱུ་འབྲས་ཡོད་པར་ཐལ འདུས་མ་བྱས་རྒྱུ་དང་འབྲས་བུ་ཡིན་པའི་
ཕྱིར་ཞེ་ན མ་ཁྱབ་སྟེ། སྤྱིར་འདུས་མ་བྱས་ལ་རྒྱུ་དྲུག་དང་འབྲས་བུ་ལྔ་གང་ཡང་མེད། སོ་སོར་
བརྟགས་འགོག་ཀྱང་ལམ་གྱི་ཐོབ་འབྲས་ཡིན་པ་མ་གཏོགས་དེའི་སྐྱེད་འབྲས་མ་ཡིན་པའི་ཕྱིར
གཉིས་པ་རྒྱས་བཤད་ཡོད་དེ རྒྱུ་གང་གི་འབྲས་བུ་གང་ཡིན་པ་དང་། འབྲས་བུ་ལྔ་སོ་སོའི་
མཚན་ཉིད་བཤད་པ་གཉིས་ཡོད་པའི་ཕྱིར དང་པོ་ཡོད་དེ། རྣམ་སྨིན་འབྲས་བུ་ཐ་མའི་ཡིན། །
བདག་པོའི་འབྲས་བུ་དང་པོའི་ཡིན། ། རྒྱུ་མཐུན་སྐལ་མཉམ་ཀུན་འགྲོ་བའི། །སྐྱེས་བུ་པ་ནི་
གཉིས་ཀྱི་ཡིན། །ཞེས་འབྱུང་བ་ལས། རྣམ་སྨིན་འབྲས་བུ་རྣམ་སྨིན་གྱི་རྒྱུའི་འབྲས་བུ་དང་། བདག་
པོའི་འབྲས་བུ་ནི་བྱེད་རྒྱུའི་འབྲས་བུ་དང་། རྒྱུ་མཐུན་གྱི་འབྲས་བུ་ནི་སྐལ་མཉམ་དང་ཀུན་འགྲོའི་
འབྲས་བུ་དང་། སྐྱེས་བུ་བྱེད་པའི་འབྲས་བུ་ནི་ལྷན་ཅིག་འབྱུང་རྒྱུ་དང་། མཚུངས་ལྡན་གྱི་རྒྱུའི་
འབྲས་བུ་ཡིན་པའི་ཕྱིར།
གཉིས་པ་འབྲས་བུ་ལྔ་སོ་སོའི་མཚན་ཉིད་ལ་ལྔ་ཡོད་པ་ལས། དང་པོ་རྣམ་སྨིན་འབྲས་ཡོད་
དེ། རྣམ་སྨིན་ལུང་དུ་མ་བསྟན་ཆོས། །སེམས་ཅན་བརྗོད་ལུང་བསྟན་ཕྱིས་འབྱུང་། །ཞེས་འབྱུང་
-94-

ཆོས་མངོན་པ་མཛོད་ཀྱི་དགོངས་པ་ལེགས་པར་བཤད་པ་ཤེས་བྱ་རབ་གསལ་ལས་གནས་གཉིས་པ་དབང་པོ་བསྟན་པ།
བ་ལས། མ་བསྒྲིབས་ལུང་མ་བསྟན་ཡིན་པ། རྒྱུད་ཀྱིས་བསྡུས་པ། ལུང་དུ་བསྟན་པའི་རྣམ་སྨིན་
རྒྱུའི་ཕྱིས་འབྱུང་བ་སྟེ་ཁྱད་པར་གསུམ་ལྡན་ཞིག་ལ་བརྗོད་པའི་ཕྱིར།
གཉིས་པ་རྒྱུ་མཐུན་གྱི་འབྲས་བུ་ཡོད་དེ། རྒྱུ་མཐུན་རྒྱུ་དང་འདྲ་བའོ། །ཞེས་འབྱུང་བ་ལས
རང་རྒྱུ་སྐལ་མཉམ་གྱི་རྒྱུའི་ཀུན་འགྲོའི་(༥༧ན)རྒྱུའི་འབྲས་བུར་གྱུར་པ་ཞིག་ལ་འཇོག་པའི་ཕྱིར
གསུམ་པ་བྲལ་འབྲས་ཡོད་དེ། བྲལ་བ་བློ་ཡི་ཟད་པའོ། །ཞེས་གཉེན་པོའི་
ལས།
སྟོབས་ཀྱིས་ཐོབ་པའི་བྲལ་བ་ཞིག་ལ་འཇོག་པའི་ཕྱིར།
བཞི་པ་སྐྱེས་བུ་བྱེད་པའི་འབྲས་བུ་ཡོད་དེ། གང་གི་སྟོབས་ཀྱིས་གང་སྐྱེས་པའི། །འབྲས་དེ་
སྐྱེས་བུ་བྱེད་ལས་སྐྱེས། །ཞེས་འབྱུང་བ་ལས། སྦྱོར་ལམ་ཆོས་མཆོག་ལས་མཐོང་ལམ་སྡུག་
བསྔལ་ཆོས་བཟོད་སྐྱེས་པ་ལྟ་བུ་ཞིག་ལ་བརྗོད་པའི་ཕྱིར།
ལྔ་པ་བདག་འབྲས་ཡོད་དེ། སྔོན་བྱུང་མ་ཡིན་འདུས་བྱས་ནི། །འདུས་བྱས་ཁོ་ནའི་བདག་
པོའི་འབྲས། །ཞེས་འབྱུང་བ་ལས། རང་རྒྱུའི་སྔོན་དུ་བྱུང་བ་མིན་པའི་འདུས་བྱས་སུ་གྱུར་པ་
ཞིག་ལ་བརྗོད་པའི་ཕྱིར། དེ་ཡང་སྐྱེས་བུ་བྱེད་པའི་འབྲས་བུ་དང་། བདག་འབྲས་མི་འགལ། དེ་
གཉིས་དང་རྣམ་སྨིན་འབྲས་དང་རྒྱུ་མཐུན་གྱི་འབྲས་བུ་མི་འགལ་ལ། བྲལ་འབྲས་ནི་འབྲས་བུ་
གཞན་བཞི་དང་འགལ་བ་ཡིན་ཏེ འདུས་བྱས་ཡིན་ན་སྐྱེས་བུ་བྱེད་པའི་འབྲས་བུ་དང་། བདག་
འབྲས་གཉིས་ཀ་ཡིན་དགོས རྣམ་སྨིན་འབྲས་ཉིད་རྒྱུ་མཐུན་འབྲས། སྐྱེས་བུ་བྱེད་འབྲས།
བདག་འབྲས་གསུམ་ཀ་ཡིན། བྲལ་འབྲས་ད ་འབྲས་བུ་གཞན་བཞི་གང་རུང་གི་གཞི་མཐུན་
མེད་པའི་ཕྱིར།
གསུམ་པ་རྒྱུ་འབྲས་གཉིས་ཀ་དང་འབྲེལ་བའི་ཆོས་བཤད་དུ་ཡོད་དེ། རྒྱུས་འབྲས་བུ་འབྱིན་
འཛིན་གྱི་དུས་དང་། འབྲས་བུ་རྣམས་རྒྱུ་དུ་ལས་སྐྱེས་བསྟན་པ་གཉིས་སུ་ཡོད་པའི་ཕྱིར། དང་
པོ་ཡོད་དེ། ལྔ་བོ་ད་ལྟར་འབྲས་བུ་འཛིན། །གཉིས་ནི་རབ་ཏུ་འབྱིན་པར་བྱེད། །ད་ལྟར་གྱི་
དང་འདས་པ་དག །གཅིག་ནི་འདས་པས་འབྱིན་པར་འགྱུར། །ཞེས་འབྱུང་བ་ལས། (༥༧ བ)
-95-

ཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ 1
རྒྱུ་ཕྱི་མ་ལྔས་ད་ལྟ་ཁོ་ན་འབྲས་བུ་འཛིན། ལྷན་ཅིག་འབྱུང་རྒྱུ་དང་མཚུངས་ལྡན་རྒྱུ་གཉིས་ནི་
རང་གྲུབ་དུས་ཁོ་ནར་འབྲས་བུ་འབྱིན། སྐལ་མཉམ་དང་ཀུན་འགྲོ་གཉིས་ནི་ད་ལྟར་གྱི་མཇུག་
ཐོག་དང་འདས་པ་དག་ཀྱང་འབྱིན། རྣམ་སྨིན་གྱི་རྒྱུ་ནི་འདས་པ་ཁོ་ནས་འབྲས་བུ་འབྱིན་
པར་འགྱུར་པའི་ཕྱིར།
གཉིས་པ་བཤད་དུ་ཡོད་དེ། མཚུངས་ལྡན་རྣམས་རྒྱུ་དུ་ལས་སྐྱེས་པ་དང་། མཚུངས་ལྡན་
མ་ཡིན་པ་རྣམས་རྒྱུ་དུ་ལས་སྐྱེས་གཉིས་སུ་ཡོད་པའི་ཕྱིར དང་པོ་ཡོད་དེ། ཉོན་མོངས་ཅན་
དང་རྣམ་སྨིན་སྐྱེས །ལྷག་དང་དང་པོ་འཕགས་རིམ་བཞིན། །རྣམ་སྨིན་ཀུན་འགྲོ་དེ་གཉིས་
དང༌། །སྐལ་མཉམ་མ་གཏོགས་ལྷག་ལས་སྐྱེས། །སེམས་དང་སེམས་ལས་བྱུང་བ་ཡིན།
ཞེས་འབྱུང་བ་ལས ཉོན་མོངས་ཅན་ནི་རྣམ་སྨིན་གྱི་རྒྱུ་མ་གཏོགས་རྒྱུ་ལྔ་ལས་སྐྱེས རྣམ་སྨིན་
སྐྱེས་ནི་ཀུན་འགྲོའི་རྒྱུ་མ་གཏོགས་རྒྱུ་ལྷག་མ་ལྔ་ལས་སྐྱེས། ལྷག་མ་རྣམས་དེ་གཉིས་མ་གཏོགས་
རྒྱུ་བཞི་ལས་སྐྱེས། སྡུག་བསྔལ་ལ་ཆོས་བཟོད་ནི་དེ་གཉིས་དང་སྐལ་མཉམ་མ་གཏོགས་གཞན་
གསུམ་ལས་སྐྱེས་པ་ཡིན་པའི་ཕྱིར
གཉིས་པ་བཤད་དུ་ཡོད་དེ། མཚུངས་ལྡན་མ་གཏོགས་གཞན་དེ་བཞིན། །ཞེས་འབྱུང་བ་
ལས ལྡན་མིན་འདུ་བྱེད་དང་གཟུགས་ཅན་རྣམས་མཚུངས་ལྡན་གྱི་རྒྱུ་མ་གཏོགས་གཞན་ཉོན་
མོངས་ཅན་།སོགས་བཞིར་ཕྱེ་ནས། སེམས་སེམས་བྱུང་རྣམས་ཇི་ལྟ་བ་དེ་བཞིན་དུ་སྐྱེ་བའི་ཕྱིར།
༼རྒྱུ་རྐྱེན་སོགས་རྐྱེན་བཞིའི་སྐབས།
གཉིས་པ་རྐྱེན་བཤད་དུ་ཡོད་དེ། མདོར་བསྟན་རྒྱས་བཤད་གཉིས་ཀྱི་སྒོ་ནས་ཤེས་པར་བྱ་
བ་ཡིན་པའི་ཕྱིར། དང་པོ་ཡོད་དེ། རྐྱེན་ནི་བཞི་པོ་དག་ཏུ་གསུངས། །རྒྱུ་ཞེས་བྱ་བ་རྒྱུ་ལྔ་(༥༨ན)
ཡིན། །སེམས་དང་སེམས་བྱུང་སྐྱེས་པ་རྣམས། །ཐ་མ་མིན་མཚུངས་དེ་མ་ཐག །དམིགས་པ་
-96-

ཆོས་མངོན་པ་མཛོད་ཀྱི་དགོངས་པ་ལེགས་པར་བཤད་པ་ཤེས་བྱ་རབ་གསལ་ལས་གནས་གཉིས་པ་དབང་པོ་བསྟན་པ།
ཆོས་རྣམས་ཐམས་ཅད་དོ། །བྱེད་རྒྱུ་ཞེས་བྱ་བདག་པོར་བཤད། །ཞེས་འབྱུང་བ་ལས། རྒྱུའི་
རྐྱེན། དེ་མ་ཐག་རྐྱེན། དམིགས་རྐྱེན། བདག་རྐྱེན་དང་བཞི་ཡོད་ཅིང་རྒྱུ་དྲུག་གི་ཕྱི་མ་ལྔ་རྒྱུའི་
རྐྱེན་དང་། ལྷག་མེད་དུ་འདའ་ཁ་མ་ཡིན་པའི་སེམས་སེམས་བྱུང་ད་ལྟར་བ་ལྟ་བུ་དེ་མ་ཐག་
རྐྱེན་དང་། ཆོས་ཐམས་ཅད་དམིགས་རྐྱེན། བྱེད་རྒྱུ་ལྟ་བུ་བདག་རྐྱེན་ཡིན་པའི་ཕྱིར།
འོ་ན། རྐྱེན་འདི་དག་དུས་གང་ལ་བྱ་བ་བྱེད་པ་ཡིན་ཞེ་ན། བཤད་དུ་ཡོད་དེ། རྒྱུ་གཉིས་པོ་
དག་འགག་པ་ལ། །བྱ་བ་བྱེད་དོ་གསུམ་པོ་ནི །སྐྱེ་ལའོ་དེ་ལས་གཞན་པ་ཡི། །རྐྱེན་དག་དེ་
ལས་ཟློག་པ་ཡིན། །ཞེས་འབྱུང་བ་ལས། རྒྱུ་རྐྱེན་དུ་གྱུར་པའི་ལྷན་ཅིག་འབྱུང་བའི་རྒྱུ་དང་
མཚུངས་ལྡན་གྱི་རྒྱུ་གཉིས་པོས་འབྲས་བུ་འགག་བཞིན་པ་ད་ལྟར་བ་ལ་བྱ་བ་བྱེད། སྐལ་མཉམ་
དང་ཀུན་འགྲོ་དང་། རྣམ་སྨིན་གྱི་རྒྱུ་གསུམ་པོས་འབྲས་བུ་སྐྱེ་བ་མ་འོངས་པ་ལ་བྱ་བ་བྱེད། གཞན་
དེ་མ་ཐག་རྐྱེན་དང་དམིགས་རྐྱེན་དག་གིས་ནི་སྔར་བཤད་པའི་རིམ་པ་ཟློག་སྟེ་སྐྱེ་བ་མ་འོངས་
པ་ལ་བྱ་བ་བྱེད་པ་དང༌། འགག་པ་ད་ལྟར་བ་ལ་བྱ་བ་བྱེད་པའི་ཕྱིར།
འོ་ན། དངོས་པོ་གང་རྐྱེན་དུས་སྐྱེད་པ་ཡིན་ཞེ་ན བཤད་དུ་ཡོད་དེ། བཞི་ཡི་སེམས་དང་
སེམས་བྱུང་རྣམས །གསུམ་གྱིས་སྙོམས་པར་འཇུག་པ་གཉིས། །གཞན་ནི་གཉིས་པོ་དག་ལས་
སྐྱེས། །དབང་ཕྱུག་སོགས་མིན་རིམ་སོགས་ཕྱིར། །ཞེས་འབྱུང་བ་ལས། རྐྱེན་བཞི་ཡིས་སེམས་
སེམས་བྱུང་སྐྱེ་བ་(༥༨ བ) ཡོད། དམིགས་རྐྱེན་མ་གཏོགས་རྐྱེན་གསུམ་གྱིས་སེམས་མེད་ཀྱི་སྙོམས་
འཇུག་གཉིས་སྐྱེད། གཞན་གཟུགས་ཅན་རྣམས་ནི་རྒྱུ་རྐྱེན་དང་བདག་རྐྱེན་གཉིས་ལས་སྐྱེ་བ་
ཡིན་པའི་ཕྱིར་དང༌། དངོས་པོ་རྣམས་དབང་ཕྱུག་དང་གཙོ་བོ་སོགས་ཀྱིས་བྱས་པ་ནི་ནམ་ཡང་
མི་འཐད་པའི་ཕྱིར། འོ་ན། འབྱུང་བས་འབྱུང་བ་དང་འབྱུང་འགྱུར་སོགས་སྐྱེད་ན། ཇི་ལྟར་སྐྱེད་
པར་བྱེད་པ་ཡིན་ཞེ་ན། བཤད་དུ་ཡོད་དེ། དེའི་རྒྱུ་འབྱུང་བ་རྣམ་པ་གཉིས། །འབྱུང་ལས་གྱུར་པའི་
རྣམ་པ་ལྔ། །འབྱུང་གྱུར་རྣམ་གསུམ་ཕན་ཚུན་དུ། །འབྱུང་བ་རྣམས་ཀྱི་དེ་རྣམས་གཅིག །ཅེས་
འབྱུང་བ་ལས་འབྱུང་བས་འབྱུང་བ་སྐྱེད་ན་སྐལ་མཉམ་དང་ལྷན་ཅིག་འབྱུང་བའི་རྒྱུ་བྱེད།

ཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ།
འབྱུང་བས་འབྱུང་འགྱུར་གྱི་རྒྱུ་བྱེད་ན་སྐྱེད་པ་དང་རྟེན་བྱེད་པ་དང་། གནས་བྱེད་པ་དང་། སྟོན་
པར་བྱེད་པ་དང་། འཕེལ་བར་བྱེད་པ་སྟེ་ལྔའི་སྒོ་ནས་རྒྱུ་བྱེད་པའི་ཕྱིར་དང་། འབྱུང་འགྱུར་ཕན་
ཚུན་དུ་སྐྱེད་ན་སྐལ་མཉམ་དང་ལྷན་ཅིག་འབྱུང་བའི་དང་། རྣམ་སྨིན་གྱི་རྒྱུ་བྱེད་པ་དང་། འབྱུང་
འགྱུར་རྣམས་ཀྱིས་འབྱུང་བ་སྐྱེད་ན། རྣམ་སྨིན་གྱི་རྒྱུ་གཅིག་པུ་བྱེད་པ་ཡོད་པའི་ཕྱིར། ¯་
གཉིས་པ་རྒྱས་པར་བཤད་པ་ལ་གསུམ་ཡོད་དེ། སེམས་བཅུ་གཉིས་བཤད་པ་དང་། སེམས་
ཉི་ཤུ་བཤད་པ་དང་། སེམས་བཅུ་གཉིས་གང་ལས་གང་རྙེད་བཤད་པ་རྣམས་སུ་ཡོད་པའི་ཕྱིར
དང་པོ་ལའང་གཉིས་སུ་ཡོད་དེ། དབྱེ་བ་དང་དེ་དག་དེ་མ་ཐག་རྐྱེན་དུ་སྦྱར་བ་རྣམས་སུ་ཡོད་
པའི་ཕྱིར། དང་པོ་ཡོད་དེ། འདོད་ཡིད་དགེ་དང་མི་དགེ་དང་། །བསྒྲིབས་པ་དང་ནི་མ་བསྒྲིབས་
པ། །གཟུགས་དང་གཟུགས་མེད་པ་དག་ན། །མི་དགེ་ལས་གཞན་(༥༩ན) ཟག་མེད་གཉིས།
ཞེས་འབྱུང་བ་ལས། འདོད་པའི་དགེ་མི་དགེ །བསྒྲིབས་ལུང་མ་བསྟན། མ་བསྒྲིབས་ལུང་མ་
བསྟན་གྱི་སེམས་བཞི ཁམས་གོང་མ་གཉིས་ན་མི་དགེ་བའི་སེམས་གཉིས་དོར་བས་གསུམ་
གསུམ། སློབ་མི་སློབ་ཀྱི་ཟག་མེད་ཀྱི་སེམས་གཉིས་རྣམས་སུ་ཡོད་པའི་ཕྱིར།
གཉིས་པ་དེ་དག་དེ་མ་ཐག་རྐྱེན་དུ་སྦྱར་བ་ཡོད་དེ། རྒྱུ་མཐུན་གྱི་ཚེ་དེ་མ་ཐག་རྐྱེན་དུ་སྦྱར་
བ ས་མཚུངས་པའི་ཚེ་དེ་ཉིད་དུ་སྦྱར་བ ཉིང་མཚམས་སྦྱོར་བའི་ཚེ་དེ་ཉིད་དུ་སྦྱར་བ། སྙོམས་
པར་འཇུག་པའི་ཚེ་དེ་ཉིད་དུ་སྦྱར་བ། སྙོམས་འཇུག་ལས་ལྡང་བའི་ཚེ་དེ་ཉིད་དུ་སྦྱར་བ། སྙོམས་
འཇུག་ཉོན་མོངས་ཅན་གྱིས་གཟིར་བའི་ཚེ་དེ་ཉིད་དུ་སྦྱར་བ། སྤྲུལ་པ་ལ་འཇུག་པའི་ཚེ་དེ་ཉིད་
དུ་སྦྱར་བ། སྤྲུལ་པ་ལས་ལྡང་བའི་ཚེ་དེ་ཉིད་དུ་སྦྱར་བ་དང་བརྒྱད་དུ་ཡོད་པའི་ཕྱིར། |7mjjj
དང་པོ་གྲུབ་སྟེ། བཅུ་གཉིས་པོ་རང་རང་གི་རིགས་འདྲ་སྔ་མས་རང་རང་གི་རིགས་རྒྱུན་ཕྱི་
མའི་དེ་མ་ཐག་རྐྱེན་བྱེད་པའི་ཕྱིར། གཉིས་པ་གྲུབ་སྟེ། བཅུ་གཉིས་པོས་རང་དང་རིགས་མི་གཅིག་
ཀྱང་ས་མཚུངས་པའི་སེམས་ཕྱི་མའི་དེ་མ་ཐག་རྐྱེན་བྱེད་པའི་ཕྱིར།
གསུམ་པ་གྲུབ་སྟེ། ཉོན་མོངས་ཅན་གྱི་སེམས་ཀྱིས་འཆི་སེམས་བྱས་ནས། རྣམ་ཤེས་གཞན་
-98-

ཆོས་མངོན་པ་མཛོད་ཀྱི་དགོངས་པ་ལེགས་པར་བཤད་པ་ཤེས་བྱ་རབ་གསལ་ལས་གནས་གཉིས་པ་དབང་པོ་བསྟན་པ
སྐྱེ་བ་ཡོད་པའི་ཕྱིར། ཉོན་མོངས་ཅན་གྱི་སེམས་ཀྱིས་འཆི་སེམས་བྱས་ནས་རང་ས་དང་འོག་སར་
སྐྱེ་བ་ཡོད་ཀྱང་གོང་སར་མི་སྐྱེ། དགེ་སེམས་དང་མ་བསྒྲིབས་ལུང་མ་བསྟན་གྱི་སེམས་ཀྱིས་འཆི་
སེམས་བྱས་ནས་། རང་ས་གོང་ས་འོག་ས་ཐམས་ཅད་དུ་སྐྱེ་བ་ཡོད་པའི་ཕྱིར
བཞི་པ་གྲུབ་སྟེ། འོག་སའི་དགེ་སེམས་ཀྱིས་(༥༩བ)གོང་སའི་དགེ་སེམས་ཀྱི་དེ་མ་ཐག་
རྐྱེན་བྱེད་པ་ཡོད་པའི་ཕྱིར། འདོད་པའི་དགེ་སེམས་ཀྱིས་གཟུགས་གྱི་དགེ་སེམས་དང་ཟག་
མེད་ཀྱི་སེམས་ཀྱི་དེ་མ་ཐག་རྐྱེན་བྱེད་པ་ཡོད། གཟུགས་ཀྱི་དགེ་སེམས་ཀྱིས་གཟུགས་མེད་ཀྱི་
དགེ་སེམས་དང་ཟག་མེད་ཀྱི་སེམས་ཀྱི་དེ་མ་ཐག་རྐྱེན་བྱེད་པ་ཡོད་པའི་ཕྱིར། འདོད་སེམས་
ཀྱིས་གཟུགས་མེད་ཀྱི་སེམས་ཀྱི་དེ་མ་ཐག་རྐྱེན་བྱེད་པ་ནི་མི་འཐད་དེ། དེ་གཉིས་རྟེན་དམིགས་
པ་རྣམ་པ་གཉེན་པོ་སྟེ་རིང་བ་བཞིས་རིང་བའི་ཕྱིར།
ལྔ་པ་གྲུབ་སྟེ། གོང་སའི་དགེ་སེམས་ཀྱིས་འོག་སའི་དགེ་སེམས་ཀྱི་དེ་མ་ཐག་རྐྱེན་བྱེད་
པ་ཡོད་པའི་ཕྱིར་ཏེ། ཟག་མེད་ཀྱི་སེམས་ཀྱིས་གཟུགས་མེད་ཀྱི་དགེ་སེམས་ཀྱི་དེ་མ་ཐག་རྐྱེན་
བྱེད་པ་ཡོད་པའི་ཕྱིར་དང་དེ་དང་གཟུགས་མེད་ཀྱི་སེམས་ཀྱིས་གཟུགས་ཀྱི་དགེ་སེམས་ཀྱི་
དེ་མ་ཐག་རྐྱེན་བྱེད་པ་དང་། དེ་དང་གཟུགས་ཀྱི་དགེ་སེམས་ཀྱིས་འདོད་པའི་དགེ་སེམས་ཀྱི་
དེ་མ་ཐག་རྐྱེན་བྱེད་པ་ཡོད་པའི་ཕྱིར།
དྲུག་པ་ཡོད་དེ། གོང་སའི་བསྒྲིབས་ལུང་མ་བསྟན་གྱི་སེམས་ཀྱིས། འོག་སའི་དགེ་སེམས་
ཀྱི་དེ་མ་ཐག་རྐྱེན་བྱེད་པ་ཡོད་པའི་ཕྱིར། སྙོམས་འཇུག་ཉོན་མོངས་ཅན་དུ་གྱུར་ན དེ་བས་འོག་
སའི་དགེ་བ་བཟང་བ་ཡིན་པའི་ཕྱིར།
བདུན་པ་གྲུབ་སྟེ། གཟུགས་ཀྱི་དགེ་སེམས་ཀྱིས་འདོད་པའི་སྤྲུལ་སེམས་ཀྱི་དེ་མ་ཐག་རྐྱེན་
བྱེད་པ་ཡོད་པའི་ཕྱིར
། | བརྒྱད་པ་ཡོད་དེ། འདོད་པའི་སྤྲུལ་སེམས་ཀྱིས་གཟུགས་ཀྱི་དགེ་སེམས་ཀྱི་དེ་མ་ཐག་རྐྱེན་
བྱེད་པ་ཡོད་པའི་ཕྱིར་ཏེ། དེ་ལྟར་ཁམས་གསུམ་གྱི་སེམས་ལས། དང་པོ་འདོད་པའི་དགེ་མི་(༦༠ན)
-99-

ཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ། མའོ །
དགེ་ལུང་མ་བསྟན་གྱི་སེམས་གསུམ་ཀྱི་མཇུག་ཐོགས་སུ་སེམས་ཇི་ཙམ་འབྱུང་བ་དང༌།
གསུམ་སེམས་ཇི་ཙམ་ལས་འབྱུང་བ་ཡང་བཤད་དུ་ཡོད་དེ། འདོད་སེམས་དགེ་བ་ལས་སེམས་
དགུ། །དེ་ནི་བརྒྱད་པོ་ཁོ་ན་ལས། །མི་དགེ་བ་ནི་བཅུ་དག་ལས། །དེ་ལས་བཞི་སྟེ་བསྒྲིབས་དེ་
བཞིན། །མ་བསྒྲིབས་པ་ནི་ལྔ་དག་ལས། །དེ་ལས་མཇུག་ཐོག་སེམས་བདུན་ནོ། །ཞེས་འབྱུང་
བ་ལས། འདོད་པའི་དགེ་སེམས་ལས་དེ་མ་ཐག་འབྲས་ཀྱི་སེམས་དགུ་འབྱུང་། འདོད་པའི་
དགེ་སེམས་དེ་ཉིད་དེ་མ་ཐག་རྐྱེན་གྱི་སེམས་བརྒྱད་ལས་བྱུང། འདོད་པའི་མི་དགེ་བའི་སེམས་
ནི་དེ་མ་ཐག་རྐྱེན་གྱི་སེམས་བཅུ་ལས་བྱུང༌། འདོད་པའི་མི་དགེ་བའི་སེམས་ལས་དེ་མ་ཐག་
འབྲས་ཀྱི་སེམས་བཞི་འབྱུང༌། འདོད་པའི་བསྒྲིབས་ལུང་མ་བསྟན་གྱི་སེམས་ཀྱང་དེ་མ་ཐག་རྐྱེན་
གྱི་སེམས་བཅུ་ལས་བྱུང་ཞིང་། དེ་ལས་དེ་མ་ཐག་འབྲས་ཀྱི་སེམས་བཞི་བྱུང་། འདོད་པའི་མ་
བསྒྲིབས་ལུང་མ་བསྟན་གྱི་སེམས་ནི་དེ་མ་ཐག་རྐྱེན་གྱི་སེམས་ལྔ་ལས་བྱུང་། དེ་ལས་དེ་མ་
ཐག་འབྲས་ཀྱི་སེམས་བདུན་འབྱུང་བའི་ཕྱིར།
གཉིས་པ་གཟུགས་ཀྱི་སེམས་ལ་སྦྱར་ནས་ཀྱང་། བཤད་དུ་ཡོད་དེ། གཟུགས་ན་དགེ་ལས་
བཅུ་གཅིག་གོ །དེ་ནི་དགུ་ཡིས་མཇུག་ཐོགས་སུ། །བསྒྲིབས་པ་བརྒྱད་ལས་དེ་ལས་དྲུག །མ་
བསྒྲིབས་པ་ནི་གསུམ་ལས་སོ །དེ་ལས་དྲུག་སྟེ། ཞེས་འབྱུང་བ་ལས། གཟུགས་ཀྱི་དགེ་སེམས་
ལས་དེ་མ་ཐག་འབྲས་ཀྱི་སེམས་བཅུ་གཅིག་འབྱུང༌། (༦༠ བ)དགེ་སེམས་དེ་ཉིད་དེ་མ་ཐག་རྐྱེན་
གྱི་སེམས་དགུ་ལས་བྱུང༌། དེའི་བསྒྲིབས་ལུང་མ་བསྟན་གྱི་སེམས་ནི་སེམས་བརྒྱད་ལས་བྱུང་
ལུང་མ་བསྟན་གྱི་སེམས་དེ་ཉིད་ལས་ནི་སེམས་དྲུག་འབྱུང་། དེའི་མ་བསྒྲིབས་ལུང་མ་བསྟན་གྱི་
སེམས་ནི་སེམས་གསུམ་ལས་བྱུང་། ལུང་མ་བསྟན་ཀྱི་སེམས་དེ་ལས་ནི་སེམས་དྲུག་འབྱུང་བའི་ཕྱིར།
གསུམ་པ་གཟུགས་མེད་ཀྱི་སེམས་ལའང་སྦྱར་ནས་བཤད་དུ་ཡོད་དེ། གཟུགས་མེད་པའང་།
དེ་ཡི་ཚུལ་ལོ་དགེ་བ་ལས། །སེམས་དགུ་དག་གོ་དེ་དྲུག་གི །སྒྲིབ་པ་ལས་བདུན་དེ་དེ་བཞིན། །
ཞེས་འབྱུང་བ་ལས། གཟུགས་མེད་ཀྱི་མ་བསྒྲིབས་ལུང་མ་བསྟན་གཟུགས་ལ་བཤད་པའི་ཚུལ་
100-

ཆོས་མངོན་པ་མཛོད་ཀྱི་དགོངས་པ་ལེགས་པར་བཤད་པ་ཤེས་བྱ་རབ་གསལ་ལས་གནས་གཉིས་པ་དབང་པོ་བསྟན་པ
དང་མཐུན་པར་ཤེས་པར་བྱ་བ་དང་། གཟུགས་མེད་ཀྱི་དགེ་སེམས་ལས་སེམས་དགུ་འབྱུང༌
སེམས་དེ་ཉིད་དྲུག་གི་རྗེས་སུ་འབྱུང་། གཟུགས་མེད་ཀྱི་བསྒྲིབས་ལུང་མ་བསྟན་ལས་ནི་སེམས་
བདུན་འབྱུང༌ལུང་མ་བསྟན་དེ་ཡང་སེམས་བདུན་ལས་བྱུང་བའི་ཕྱིར། ཟག་མེད་གཉིས་ལའང་
དེ་མ་ཐག་རྐྱེན་དང་རྐྱེན་ཅན་སྦྱར་དུ་ཡོད་དེ། སློབ་པ་བཞི་ལས་དེ་ལས་ལྔ་། །མི་སློབ་པ་ནི་ལྔ་
ལས་སོ། །དེ་ལས་སེམས་ནི་བཞི་དག་གོ །ཞེས་འབྱུང་བ་ལས། སློབ་པའི་ཟག་མེད་ནི་སེམས་
བཞི་ལས་བྱུང་། ཟག་མེད་དེ་ལས་ནི་སེམས་ལྔ་འབྱུང་། །མི་སློབ་པའི་ཟག་མེད་(༦༡ན)ནི་སེམས་
ལྔ་ལས་བྱུང་། ཟག་མེད་དེ་ལས་ནི་སེམས་བཞི་འབྱུང་བའི་ཕྱིར
གཉིས་པ་སེམས་ཉི་ཤུ་བཤད་དུ་ཡོད་དེ། བཅུ་གཉིས་དེ་དག་ཉི་ཤུར་ཡང་། །གསུམ་དུ་
སྐྱེས་ནས་ཐོབ་པ་དང། །སྦྱོར་བྱུང་དགེ་རྣམས་གཉིས་ཕྱེ་ནས། །རྣམ་སྨིན་སྐྱེས་དང་སྤྱོད་ལམ་
པ། །བཟོ་ཡི་གནས་དང་སྤྲུལ་པ་དང་། །འདོད་ན་ལུང་བསྟན་མིན་རྣམ་བཞིར། །གཟུགས་ན་
བཟོ་མ་གཏོགས་པའོ། །ཞེས་འབྱུང་བ་ལས། ཁམས་གསུམ་གྱི་དགེ་སེམས་ལ་སྐྱེས་ཐོབ་དང་
སྦྱོར་བྱུང་གཉིས་གཉིས་སུ་ཕྱེ་བས་སེམས་དྲུག །འདོད་པའི་མ་བསྒྲིབས་ལུང་མ་བསྟན་ལ་རྣམ་
སྨིན་སྐྱེས་ཀྱི་སེམས་དང༌། སྤྱོད་ལམ་པའི་དང། བཟོ་གནས་པའི་དང་། སྤྲུལ་པའི་སེམས་ཏེ་བཞི
གཟུགས་ཀྱི་མ་བསྒྲིབས་ལུང་མ་བསྟན་ལ་བཟོ་གནས་པ་མ་གཏོགས་པའི་སེམས་གསུམ་དང་
གཟུགས་མེད་ཀྱི་རྣམ་སྨིན་སྐྱེས་ཀྱི་སེམས་ཁམས་གསུམ་གྱི་བསྒྲིབས་ལུང་མ་བསྟན་གྱི་སེམས་
གསུམ། འདོད་པའི་མི་དགེ་བའི་སེམས། ཟག་མེད་ཀྱི་སེམས་གཉིས་རྣམས་སུ་ཡོད་པའི་ཕྱིར།
གསུམ་(༦༡ བ)པ་སེམས་བཅུ་གཉིས་གང་ལས་གང་རྙེད་བཤད་དུ་ཡོད་དེ། ཁམས་གསུམ་
པ་ཡི་ཉོན་མོངས་ཅན། །དྲུག་དང་དྲུག་དང་གཉིས་རྙེད་དོ། །གཟུགས་སྐྱེས་དགེ་ལ་གསུམ་དག་
གོ །སློབ་པ་ལ་བཞི་ལྷག་ལ་དེ། །ཞེས་འབྱུང་བ་ལས་ཐོན་པར་འགྱུར་བའི་ཕྱིར། དེའི་ཚུལ་ནི་རང
འགྲེལ་དུ་སྡོམ་ཚིག་མཛད་པ་ན། སྐྱེ་དང་སྙོམས་པར་འཇུག་པ་དང་། །འདོད་ཆགས་བྲལ་དང་
ཡོངས་ཉམས་དང་། །དགེ་བའི་ཉིང་མཚམས་སྦྱོར་བའི་ཚེ། །སེམས་དེ་ལྡན་པ་མིན་ལས་རྙེད།
-101-

3258Im =Un ཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ
ཞེས་འབྱུང་བ་ལས། ཚེ་ལྔའི་སྒོ་ནས་ཤེས་པར་བྱ་བ་ཡིན་པའི་ཕྱིར། ཁམས་གོང་མ་ནས་གོང་
མར་སྐྱེ་བའི་ཚེ་དང་། ཟག་བཅས་དང་ཟག་མེད་ལ་སྙོམས་པར་འཇུག་པའི་ཚེ་དང་། ས་དང་ས་
ལ་འདོད་ཆགས་དང་བྲལ་བའི་ཚེ་དང་། དགེ་བ་ཡོངས་སུ་ཉམས་པའི་ཚེ་དང་། སླར་དགེ་བ་
ཉིང་མཚམས་སྦྱོར་བའི་ཚེ་དང་ལྔའི་སྒོ་ནས་ཤེས་པར་བྱ་བ་ཡིན་པའི་ཕྱིར ལྔ་པོ་དེའི་ཚེ་ཁམས་
གསུམ་གྱི་སེམས་དེ་དང་དེ་དག་སྔར་མི་ལྡན་པ་གསར་དུ་དུ་རྙེད་བཞག་ཏུ་ཡོད་དེ། འདོད་པའི་
ཉོན་མོངས་མངོན་དུ་གྱུར་པ་ན་སྔར་མི་ལྡན་པའི་(༦༢ན)སེམས་དྲུག་རྙེད། གཟུགས་ཀྱི་ཉོན་
མོངས་མངོན་དུ་གྱུར་པ་ནའང་དྲུག་རྙེད། གཟུགས་མེད་ཀྱི་ཉོན་མོངས་མངོན་དུ་གྱུར་པ་ནའང་
གཉིས་རྙེད། གཟུགས་ཀྱི་དགེ་སེམས་ལས་གསུམ་རྙེད། སློབ་པའི་སེམས་མངོན་དུ་གྱུར་པ་ན་
སྔར་མི་ལྡན་པའི་སེམས་བཞི་རྙེད། གོང་གི་སེམས་དྲུག་གི་ལྷག་མ་དྲུག་ལ་ནི་སེམས་དེ་ཉིད་
རྙེད་པའི་ཕྱིར
སྨྲས་པ། རྣམ་དཔྱོད་དབང་པོ་ཉི་མའི་དཀྱིལ་འཁོར་ལས། །ལེགས་བཤད་དབང་པོ་སྟོང་
གི་འོད་སྤྲོས་པས། །ཀུན་བྱང་དབང་པོ་པདྨོའི་ཁ་ཕྱེ་ཡིས །བློ་གསལ་དབང་པོ་རྐང་དྲུག་ལྡན་
རྣམས་རོལ། །ཆོས་མངོན་པ་མངོན་མཛོད་ཀྱི་དགོངས་པ་ལེགས་པར་བཤད་པ་ཤེས་བྱ་རབ་
གསལ་ཞེས་བྱ་བ་ལས་གནས་གཉིས་པའི་རྣམ་པར་བཤད་པའོ།།།།
སྐྱུ་# 7]p2། [22 # 0813g
¥hup5P£© m€ ®mm9!&#། ། བཅུག པར  ི ག +7794&n?%304]8
-102-

ཆོས་མངོན་པ་མཛོད་ཀྱི་དགོངས་པ་ལེགས་པར་བཤད་པ་ཤེས་བྱ་རབ་གསལ་ལས་གནས་གསུམ་པ་འཇིག་རྟེན་བསྟན་པ
༩། ཆོས་མངོན་པ་མཛོད་ཀྱི་དགོངས་པ་ལེགས་པར་བཤད་པ་ཊ་]3
ཤེས་བྱ་རབ་གསལ་ཞེས་བྱ་བ་ལས་གནས་
གསུམ་པ་འཇིག་རྟེན་བཤད་པ།
ག
ཁམས་གསུམ་གྱི་འཇིག་རྟེན་བཤད་པ།
STYHIS ༼ཁམས་གསུམ་དུ་དབྱེ་བའི་སྐབས།༽
(༦༢བ)དེ་ལྟར་གནས་གཉིས་པ་བསྟན་པ་དེའི་མཇུག་ཏུ། ཁམས་གསུམ་པ་ཡི་ཉོན་མོངས་
ཅན། ཞེས་གསུངས་ན། ཁམས་གསུམ་གྱི་འཇིག་རྟེན་གཏན་ལ་འབེབས་ཚུལ་ཇི་ལྟར་ཡིན། ཞེ་
ན། བཤད་དུ་ཡོད་དེ། ཁམས་གསུམ་གྱི་སེམས་ཅན་གྱི་འཇིག་རྟེན་བཤད་པ་དང་། སྣོད་ཀྱི་འཇིག་
རྟེན་བཤད་པ་གཉིས་སུ་ཡོད་པའི་ཕྱིར དང་པོ་ལ་གསུམ་ཡོད་དེ། ཁམས་གསུམ་དུ་དབྱེ་བ།
ཆོས་ཀྱི་ཁྱད་པར་བཤད་པ། རང་བཞིན་རྒྱས་པར་བཤད་པ་རྣམས་སུ་ཡོད་པའི་ཕྱིར། དང་པོ་ཡོད་
དེ འདོད་ཁམས། གཟུགས་ཁམས་གཟུགས་མེད་ཁམས་ཏེ་གསུམ་དུ་ཡོད་པའི་ཕྱིར། དང་པོ་
ཡོད་དེ། དམྱལ་བ་ཡི་དྭགས་དུད་འགྲོ་དང་། །མི་རྣམས་དང་ནི་ལྷ་དྲུག་དག །འདོད་པའི་ཁམས་
ཡིན་དམྱལ་བ་དང་། །གླིང་དབྱེ་བ་ལས་དེ་ཉི་ཤུ། །ཞེས་འབྱུང་བ་ལས། ཚ་དམྱལ་བརྒྱད། ཡི་
དྭགས། དུད་འགྲོ། གླིང་བཞིའི་མི། འདོད་ལྷ་རིགས་དྲུག་སྟེ་ཉི་ཤུ་པོ་འདོད་ཁམས་ཡིན་པའི་ཕྱིར་
ཏེ འདོད་ཡོན་ལ་དམིགས་ནས་སྲེད་པ་རྒྱས་རུང་གི་ཁམས་ཡིན་པའི་ཕྱིར། འདི་ཙམ་མ་གཏོགས་
སྐབས་འདིར་འདོད་༩ཁམས་གཞན་དངོས་སུ་མི་སྟོན་པའི་རྒྱུ་མཚན་ཡོད་དེ། གྲངས་དམྱལ་བརྒྱད་
དང་ཉེ་འཁོར་བའི་དམྱལ་(༦༣ན)བ་ཚ་དམྱལ་གྱི་འཁོར་ཡིན་པའི་ཕྱིར ཉི་ཚེ་བའི་གནས་དང་།
ཚེ་མཐའ་གཅིག་ཏུ་མ་ངེས། གླིང་ཕྲན་བརྒྱད་གླིང་བཞིའི་འཁོར་ཡིན་པའི་ཆ་ནས་ཡིན་པའི་ཕྱིར
-103-

ཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ སྐོར་།
གཉིས་པ་གཟུགས་ཁམས་ཡོད་དེ། གོང་མའི་གནས་དག་བཅུ་བདུན་ནི། །གཟུགས་ཁམས་
ཡིན་ཏེ་སོ་སོ་ཡི། །བསམ་གཏན་ས་ནི་གསུམ་པ་ཡིན། །བཞི་པ་ས་ནི་བརྒྱད་པ་ཡིན། །ཞེས་
འབྱུང་བ་ལས། ཚངས་རིས། ཚངས་པ་མདུན་ན་འདོན། ཚངས་ཆེན། འོད་ཆུང༌། ཚད་མེད་འོད།
འོད་གསལ། དགེ་ཆུང་ཚད་མེད་དགེ །དགེ་རྒྱས། སྤྲིན་མེད། བསོད་ནམས་སྐྱེས འབྲས་བུ་
ཆེ་བ། མི་ཆེ་བ། མི་གདུང་བ། གྱ་ནོམ་སྣང་། ཤིན་ཏུ་མཐོང་། འོག་མིན་ཏེ་བཅུ་བདུན་པོ་གཟུགས་
ཁམས་ཡིན་པའི་ཕྱིར་ཏེ། འཇིག་རྟེན་པའི་སྒོམ་སྤང་དུ་གྱུར་པའི་འདོད་ཡོན་ལ་ཆགས་པ་དང་
བྲལ་ཡང་གཟུགས་ཁམས་ཀྱི་ཏིང་ངེ་འཛིན་ལ་དམིགས་ནས་སྲེད་པ་རྒྱས་རུང་གི་ཁམས་ཡིན་
པའི་ཕྱིར། གནས་དེ་རྣམས་སུ་སྐྱེ་བའི་རྒྱུ་ཡང་ཡོད་དེ། བསམ་གཏན་དང་པོའི་སྙོམས་འཇུག་
ཆུང་འབྲིང་ཆེ་གསུམ་སྒོམ་པས་དང་པོ་གསུམ་དང་། བསམ་གཏན་གཉིས་པའི་སྙོམས་འཇུག་
ཆུང་འབྲིང་ཆེ་གསུམ་སྒོམ་པས་གཉིས་པ་གསུམ་དང་། གསུམ་པའི་སྙོམས་འཇུག་ཆུང་འབྲིང་
ཆེ་གསུམ་སྒོམ་པས་གསུམ་པ་གསུམ་དང་། བཞི་པའི་སྙོམས་འཇུག་ཆུང་འབྲིང་ཆེ་གསུམ་སྒོམ་
པས་བཞི་པའི་དང་པོ་གསུམ་དང་། བསམ་གཏན་གྱི་སྤེལ་ལྔ་སྒོམ་པས་གནས་གཙང་ལྔར་སྐྱེ་
བ་ཡིན་པའི་ཕྱིར
ཥོ་དེ་ཡང་འདོད་ཁམས་དང་གཟུགས་ཁམས་ལ་བཅུད་ཀྱི་སེམས་ཅན་ཡིན་པས་ནི་མ་
ཁྱབ་སྟེ། འདོད་པའི་སྣོད་བཅུད་གཉིས་ཀ་འདོད་ཁམས་ཡིན། གཟུགས་ལའང་དེས་འདྲེ་བའི་
ཕྱིར། དང་པོ་དེར་ཐལ། རང་འགྲེལ་ལས། དེ་ལྟར་ན་དེ་དག་སྣོད་ཀྱི་འཇིག་རྟེན་དང་བཅས་
པ་ནི་འདོད་པའི་ཁམས་ཡིན་ནོ། །ཞེས་དང་། སྣོད་དང་བཅས་(༦༣བ)པ་གཟུང་ན་ནི་རླུང་གི་
དཀྱིལ་འཁོར་གྱི་བར་ཡིན་ནོ། །ཞེས་གསུངས་པའི་ཕྱིར། གཉིས་པ་དེར་ཐལ། དེ་ཉིད་ལས།
དེ་ལྟར་ན་གནས་བཅུ་བདུན་པོ་འདི་དག་དེ་ན་གནས་པའི་སེམས་ཅན་རྣམས་དང་བཅས་པ་ནི་
གཟུགས་ཀྱི་ཁམས་ཡིན་ནོ། །ཞེས་གསུངས་པའི་ཕྱིར། དེས་མཚོན་ནས་བསམ་གཏན་དང་པོའི་
ལྷ་དང་གནས་གཉིས་ཀ་བསམ་གཏན་དང་པོ་ཡིན་པ་སོགས་ཤེས་པར་བྱའོ།།.jpzitag
-104-

ཆོས་མངོན་པ་མཛོད་ཀྱི་དགོངས་པ་ལེགས་པར་བཤད་པ་ཤེས་བྱ་རབ་གསལ་ལས་གནས་གསུམ་པ་འཇིག་རྟེན་བསྟན་པ
གསུམ་པ་གཟུགས་མེད་ཁམས་ཡོད་དེ། གཟུགས་མེད་ཁམས་ན་གནས་མེད་དོ། །སྐྱེ་
བ་ལས་ནི་རྣམ་པ་བཞི། །དེར་ནི་རིགས་དང་སྲོག་ལ་ཡང་། །སེམས་ཀྱི་རྒྱུད་ནི་བརྟེན་པ་ཡིན
ཞེས་འབྱུང་བ་ལས། གཟུགས་མེད་ཁམས་ན་གནས་གཞན་གོང་འོག་གི་དབྱེ་བ་མེད་ཅིང་། སྐྱེ་
བའི་སྒོ་ནས་ནམ་མཁའ་མཐའ་ཡས། རྣམ་ཤེས་མཐའ་ཡས། ཅི་ཡང་མེད། སྲིད་རྩེ་དང་བཞིར་
ཡོད། སེམས་ཀྱང་རིགས་མཐུན་པ་དང་། སྲོག་ལ་བརྟེན་པ་ཡིན་པའི་ཕྱིར་དང་། ཡང་སྒྲས་ཐོབ་
པ་དང་སྐྱེ་བ་སོགས་ལ་ཡང་བརྟེན་པར་བསྟན་པའི་ཕྱིར། ནམ་མཁའ་མཐའ་ཡས་སོགས་བཞི་
པོ་དེ་དག་གཟུགས་མེད་ཁམས་སུ་འཇོག་པའི་རྒྱུ་མཚན་ཡོད་དེ། གཟུགས་མེད་ཁམས་ཀྱི་ཏིང་
ངེ་འཛིན་ལ་བརྟེན་ནས་སྲེད་པ་རྒྱས་རུང་གི་ཁམས་ཡིན་པའི་ཆ་ནས་ཡིན་པའི་ཕྱིར 30F
འོ་ན། ཁམས་གསུམ་པོ་དེར་གནས་པའི་འགྲོ་བ་ལ་དུ་ཡོད་པ་ཡིན། ཞེ་ན། བཤད་དུ་
ཡོད་དེ། དེར་ནི་དམྱལ་སོགས་འགྲོ་བ་ལྔ། །རང་གི་མིང་གིས་བསྟན་དེ་དག །ཉོན་མོངས་ཅན་
མིན་ལུང་བསྟན་མིན། །སེམས་ཅན་ཞེས་བྱ་བར་སྲིད་མིན། །ཞེས་འབྱུང་བ་ལས། དམྱལ་བ་
ཡི་དྭགས་དུད་འགྲོ་མི་ལྷ་སྟེ་རིགས་ལྔར་ཡོད། ལྔ་པོ་དགེ་མི་དགེ་གང་ཡང་མིན་པའི་ལུང་མ་
བསྟན་ཡིན སེམས་ཅན་གང་ཡིན་འགྲོ་བ་ལྔ་པོ་དེར་ངེས་པ་མིན་པ་སོགས་ཡིན་པའི་ཕྱིར། ཕྱི་
མ་འདི་དེར་ཐལ། བར་སྲིད་དེ་ལྔར་མ་ངེས་པའི་ཕྱིར་ཏེ། གདགས་པར། སྐྱེ་གནས་བཞིས་འགྲོ་བ་
ལྔ་བསྡུས་ཀྱི། འགྲོ་བ་ལྔས་ནི་སྐྱེས་གནས་བཞི་མ་བསྡུས་ཏེ། གང་ཞིག་མ་(༦༤ན)བསྡུས་ཤེ་ན།
སྲིད་པ་བར་མའོ། །ཞེས་གསུངས་པའི་ཕྱིར། འོ་ན། ལྷ་མ་ཡིན་ཡང་ལྔ་པོ་དེར་འདུས་ས། ཞེ་ན་།
དེ་ནི་འདུས་པ་ཡིན་ཏེ། ལྷའི་འགྲོ་བར་གཏོགས་པ་ཡིན་ནོ། །ཞེས་ས་ཡི་དངོས་གཞི་ལས་གསུངས་
པ་ལྟར་འཐད་པའི་ཕྱིར། མིའམ་ཅི་དང་ཀླུ་རྣམས་ཀྱང་འགྲོ་བ་ལྔར་འདུས་པ་ཡིན་ཏེ། དུད་འགྲོ་
ཡིན་པས་སོ
-105-

ཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ།
ཉི།ཎཡི ༑ ༼རྣམ་ཤེས་གནས་པ་སོགས་ཆོས་ཀྱི་ཁྱད་པར་གྱི་སྐབས།༽ མྰ་ཎི་ཨ་ཨཱ།
གཉིས་པ་ཆོས་ཀྱི་ཁྱད་པར་བཤད་པ་ལ་བཞི་ཡོད་དེ། རྣམ་ཤེས་གནས་པ་བདུན་བཤད་
པ སེམས་ཅན་གནས་དགུ་བཤད་པ། རྣམ་ཤེས་གནས་པ་བཞི་བཤད་པ། བདུན་དང་བཞིའི་
བསྡུ་བ་དཔྱད་པ་རྣམས་སུ་ཡོད་པའི་ཕྱིར། དང་པོ་ཡོད་དེ། ལུས་དང་འདུ་ཤེས་ཐ་དད་དང་།
ལུས་ཐ་དད་ཅིང་འདུ་ཤེས་གཅིག །བཟློག་དང་ལུས་དང་འདུ་ཤེས་གཅིག །གཟུགས་ཅན་མ་ཡིན་
གསུམ་པོ་དག །རྣམ་ཤེས་གནས་པ་བདུན། ཞེས་འབྱུང་བ་ལས། ལུས་དང་འདུ་ཤེས་གཉིས་ཀ་
ཐ་དད་པ། ལུས་ཐ་དད་ཅིང་འདུ་ཤེས་གཅིག་པ། ལུས་གཅིག་ཅིང་འདུ་ཤེས་ཐ་དད་པ ལུས་དང་
འདུ་ཤེས་གཉིས་ཀ་གཅིག་པ ནམ་མཁའ་མཐའ་ཡས། རྣམ་ཤེས་མཐའ་ཡས། ཅི་ཡང་མེད་
གསུམ་རྣམས་ཡིན་པའི་ཕྱིར། དེ་རྣམས་ཀྱི་ངོས་འཛིན་ཡོད་དེ།མི་དང་འདོད་ལྷ་དང་བསམ་གཏན་
དང་པོར་ཕྱིས་སྐྱེས་པའི་ལྷ་རྣམས་དང་པོ་ཡིན། ཚངས་པ་ཆེན་པོ་དང་དེའི་འཁོར་གྱི་ལྷ་དག་
གཉིས་པ་ཡིན། བསམ་གཏན་གཉིས་པའི་ལྷ་རྣམས་གསུམ་པ་ཡིན བསམ་གཏན་གསུམ་པའི་
ལྷ་རྣམས་བཞི་པ་ཡིན། གཟུགས་མེད་དང་པོ་གསུམ་ནི་གོ་སླ་བ་ཡིན་པའི་ཕྱིར། རྟགས་དང་པོ་
གྲུབ་སྟེ། ལུས་ཀྱི་ཁ་དོག་དང་བོང་ཚོད་ཀྱི་སྒོ་ནས་ཐ་དད་ཅིང་། འདུ་ཤེས་བདེ་སྡུག་བཏང་སྙོམས་
ཐ་དད་པའི་ཕྱིར། རྟགས་གཉིས་པ་གྲུབ་སྟེ། ལུས་བཤད་པ་ལྟར་ལ་འདུ་ཤེས་འཁོར་ཀྱི་ལྷ་རྣམས་
ཚངས་པ་ཆེན་པོ་ལས་བྱུང་སྙམ་པ་(༦༤བ)གཙོ་འཁོར་གཉིས་ཀ་ལ་ལྡན་པའི་ཕྱིར། རྟགས་གསུམ་
པ་གྲུབ་སྟེ། ལུས་འོད་ཀྱི་རང་བཞིན་དུ་གཅིག་ཀྱང་། འདུ་ཤེས་དངོས་གཞིའི་ཡིད་བདེ་དང་། ཉེར་
བསྡོགས་ཀྱི་བཏང་སྙོམས་ལ་འཇུག་པ་ཙམ་འཇོག་ཏུ་ཡོད་པའི་ཕྱིར། རྟགས་བཞི་པ་གྲུབ་སྟེ། ལུས་
འོད་ཀྱི་རང་བཞིན་དུ་གཅིག་ཅིང་། འདུ་ཤེས་དངོས་གཞིའི་སེམས་བདེ་ལ་འཇུག་པ་གཅིག་
པའི་ཕྱིར་ཏེ འདིའི་བདེ་བ་ཞི་བདེའི་གཡོ་མི་ནུས་པའི་ཕྱིར
-106-

ཆོས་མངོན་པ་མཛོད་ཀྱི་དགོངས་པ་ལེགས་པར་བཤད་པ་ཤེས་བྱ་རབ་གསལ་ལས་གནས་གསུམ་པ་འཇིག་རྟེན་བསྟན་པ
འོ་ན། ངན་སོང་དང་། བསམ་གཏན་བཞི་པ་དང་སྲིད་རྩེ་རྣམས་རྣམ་ཤེས་ཀྱི་གནས་
པར་མི་སྟོན་པའི་རྒྱུ་མཚན་ཅི་ཡིན། ཞེ་ན། བཤད་དུ་ཡོད་དེ། ལྷག་མ། །དེ་འཇོམས་བྱེད་ལྡན།
ཞེས་འབྱུང་བ་ལས། དེ་རྣམས་སུ་རྣམ་ཤེས་གནས་པ་འཇོམས་བྱེད་དང་ལྡན་པའི་ཆ་ནས་ཡིན་
པའི་ཕྱིར། དེ་དང་ལྡན་པའང་ཡིན་ཏེ། དང་པོ་སྡུག་བསྔལ་གྱིས་དང་། གཉིས་པ་འདུ་ཤེས་མེད་
པའི་སྙོམས་འཇུག་གིས་དང་། གསུམ་པ་འགོག་སྙོམས་ཀྱིས་འཇོམས་པའི་ཕྱིར།
གཉིས་པ་སེམས་ཅན་གྱི་གནས་དགུ་བཤད་དུ་ཡོད་དེ། སྲིད་རྩེ་དང་། འདུ་ཤེས་མེད་
པའི་སེམས་ཅན་རྣམས། །སེམས་ཅན་གྱི་ནི་གནས་དགུར་བཤད། །ཞེས་འབྱུང་བ་ལས། གོང་
གི་རྣམ་ཤེས་གནས་པ་བདུན་པོ་དེའི་སྟེང་དུ་སྲིད་རྩེ་བ་དང་། འདུ་ཤེས་མེད་པའི་སེམས་ཅན་
བསྣན་པས སེམས་ཅན་གྱི་གནས་དགུར་འགྱུར་བའི་ཕྱིར། གཞན་ངན་སོང་བ་རྣམས་སེམས་
ཅན་གྱི་གནས་སུ་མི་འཆད་པའི་རྒྱུ་མཚན་ཡོད་དེ། མི་འདོད་བཞིན་གནས་ཕྱིར་གཞན་མིན།
ཞེས་འབྱུང་བ་ལས། དེ་རྣམས་གནས་དེར་མི་འདོད་བཞིན་དུ་གནས་པའི་སྒོ་ནས་དེར་མ་བཤད་
པའི་ཕྱིར། གསུམ་པ་རྣམ་ཤེས་གནས་པ་བཞི་བཤད་དུ་ཡོད་དེ གནས་པ་དག་ནི་ཡང་བཞི་སྟེ
ཟག་དང་བཅས་པའི་ཕུང་པོ་བཞི། །རང་གི་ས་པ་ཉིད་རྣམ་ཤེས། །འབའ་ཞིག་གནས་པར་མ་
བཤད་དོ། །ཞེས་འབྱུང་བ་ལས། ཟག་པ་དང་བཅས་པའི་གཟུགས་ནས་(༦༥ན)འདུ་བྱེད་ཀྱི་བར་
ཡིན་ཞིང་། དེ་ཡང་ཟག་མེད་དང་ས་གཞན་གྱི་ཕུང་པོ་མ་ཡིན་པས་ཁམས་གསུམ་པོ་རང་རང་
གི་ས་པ་ཉིད་ཡིན། རྒྱལ་པོ་རྒྱལ་པོའི་སྟན་མིན་པ་བཞིན་དུ་རྣམ་ཤེས་ཉིད་རྣམ་ཤེས་གནས་པར་མི་
འཆད་པའི་ཕྱིར
བཞི་པ་བདུན་དང་བཞིའི་བསྡུ་བ་དཔྱད་པ་ཡོད་དེ། བསྡུ་ན་མུ་ནི་བཞི་ཡིན་ནོ། །ཞེས་
འབྱུང་བ་ལས། རྣམ་ཤེས་བདུན་གྱིས་བསྡུས་ལ་བཞིས་མ་བསྡུས་པ། བཞིས་བསྡུས་ལ་བདུན་
གྱིས་མ་བསྡུས་པ། གཉིས་ཀས་བསྡུས་པ། གཉིས་ཀས་མ་བསྡུས་པ་དང་བཞིར་ཡོད་པའི་ཕྱིར
དེ་རྣམས་ཀྱི་ངོས་འཛིན་ནི་ཡོད་དེ། གོང་གི་རྣམ་པར་ཤེས་པ་བདུན་ལྟ་བུ་དང་པོ་དང་། ངན་
-107-

ཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ
སོང་དང་བསམ་གཏན་བཞི་པ་དང་། སྲིད་རྩེ་བའི་རྣམ་ཤེས་ལ་གནས་པའི་ཟག་བཅས་ཀྱི་ཕུང་
པོ་ལྟ་བུ་གཉིས་པ་དང་། རྣམ་ཤེས་བདུན་པོའི་འཁོར་གྱི་ཕུང་པོ་བཞི་ལྟ་བུ་གསུམ་པ་ཡིན་པའི་ཕྱིར།
ཌ ༼ཁམས་དང་འགྲོ་བའི་རང་བཞིན་རྒྱས་པར་བཤད་པ་ལས་
ལ། a།། བར་དོ་སོགས་ཀྱི་རྣམ་གཞག་འཆད་པའི་སྐབས།
PIE :2༼ཀས་ཕྱི་
གསུམ་པར་རང་བཞིན་རྒྱས་པར་བཤད་པ་ལ་གསུམ་ཡོད་དེ། དང་པོར་འཇུག་པའི་ཚུལ།
བར་དུ་གནས་པའི་ཚུལ། མཐར་འགྲོ་བའི་ཚུལ་རྣམས་སུ་ཡོད་པའི་ཕྱིར། དང་པོ་ལའང་གཉིས་
ཡོད་དེ། གང་དུ་འཇུག་པའི་སྐྱེ་གནས གང་གིས་འཇུག་པའི་བར་སྲིད་གཉིས་སུ་ཡོད་བའི་ཕྱིར།
དང་པོ་བཤད་དུ་ཡོད་དེ། དེར་ནི་སྒོ་ང་ལས་སྐྱེས་སོགས། །སེམས་ཅན་སྐྱེ་གནས་བཞི་དག་ཏུ། །
མི་དང་དུད་འགྲོ་རྣམ་པ་བཞི། །དམྱལ་བ་རྣམས་དང་ལྷ་རྣམས་དང་། །སྲིད་པ་བར་མ་བརྫུས་
ཏེ་སྐྱེ། །ཡི་དྭགས་མངལ་ནས་སྐྱེ་བའང་ཡོད། །ཞེས་འབྱུང་བ་ལས། དབྱེ་བའི་དབང་དུ་བྱས་
ན། སྒོང་སྐྱེས་སོགས་བཞི་ཡོད་པ་དང་། འགྲོ་བ་གང་ན་སྐྱེ་གནས་དུ་ཡོད་ཀྱི་དབང་དུ་བྱས་ན་མི་
དང་དུད་འགྲོ་ལ་སྐྱེ་གནས་བཞིར་ཡོད། དམྱལ་བ་པ་དང་ལྷ་དང་བར་དོའི་སེམས་ཅན་
(༦༥ བ)རྣམས་རྫུས་སྐྱེས་ཁོ་ནར་ངེས ཡི་དྭགས་རྫུས་སྐྱེས་གཙོ་ཆེ་ཡང་མངལ་སྐྱེས་ཡོད་པར་
མདོ་ལས་བཤད་པ་ལྟར་ཡིན་པའི་ཕྱིར། མི་ལ་སྐྱེ་གནས་བཞི་ཆར་ཡོད་དེ། རྒྱལ་པོ་ལྔ་ལེན་གྱི་
བུ་ལྔ་བརྒྱ་དང་། ད་ལྟར་གྱི་མི་དང་། རྒྱལ་པོ་ང་ལས་ནུ་ལྟ་བུ་དང་། བསྐལ་པ་དང་པོའི་མི་རྣམས་
རིམ་པ་བཞིན་སྒོང་སྐྱེས་དང་། མངལ་སྐྱེས་དང་། དྲོད་གཤེར་སྐྱེས་དང་། རྫུས་སྐྱེས་ཡིན་པའི་
ཕྱིར དུད་འགྲོ་ལ་སྐྱེ་གནས་བཞི་ཆར་ཡོད་དེ། དང་པོ་གསུམ་གོ་སླ་བར་ཟད་ཅིང་། རྫུས་སྐྱེས་
ཀྱི་མཁའ་ལྡིང་དང་ཀླུ་ཡོད་པའི་ཕྱིར།
ཁོ་ན་རེ། འོ་ན། རྫུས་སྐྱེས་ཀྱི་མཁའ་ལྡིང་གིས་རྫུས་སྐྱེས་ཀྱི་ཀླུ་ཟ་བ་ཡོད་པར་འགྱུར་ལ
-108-

ཆོས་མངོན་པ་མཛོད་ཀྱི་དགོངས་པ་ལེགས་པར་བཤད་པ་ཤེས་བྱ་རབ་གསལ་ལས་གནས་གསུམ་པ་འཇིག་རྟེན་བསྟན་པ།
དེ་འདོད་ན། རྫུས་སྐྱེས་ལ་ཤི་ལུས་ཡོད་པར་འགྱུར་རོ། །ཞེ་ན། སྐྱོན་མེད་དེ། དེས་དེ་གསོན་
པོར་ཟ་བའི་ཕྱིར་ཏེ། རང་འགྲེལ་ལས། ཡང་ན་ཇི་སྲིད་མ་ཤིའི་བར་དུ་ཟ་བར་བྱེད་ཀྱི་ཚིམ་པར་
འགྱུར་བ་ནི་མ་ཡིན་ནོ། །ཞེས་གསུངས་པའི་ཕྱིར། སྐྱེ་གནས་བཞིའི་ཕྱི་མ་གསུམ་འགལ་ཀྱང་
དང་པོ་གཉིས་མི་འགལ་ཞིང་། དམན་མཆོག་གི་རིམ་པ་ཡང་སྔ་མ་སྔ་མ་དམན་ལ། ཕྱི་མ་ཕྱི་མ་
མཆོག་ཏུ་གྱུར་པ་ཡིན་ཏེ། དང་པོ་གཉིས་གཞན་སྡུག་བསྔལ་བར་བྱེད་པ་འདྲ་ཡང་རིམ་པ་བཞིན་
རང་ལན་གཉིས་ག་ཏུ་སྡུག་བསྔལ་བར་བྱེད། གསུམ་པས་གཞན་ལ་སྡུག་བསྔལ་མི་བྱེད།
བཞི་པས་རང་གཞན་གཉིས་ཀ་ལ་སྡུག་བསྔལ་མི་སྐྱེད་པ་ཡིན་པའི་ཕྱིར་ཏེ། དེ་ལྟ་ནའང་། རྒྱལ་
པོ་དོན་གྲུབ་རྫུས་སྐྱེས་ལ་མི་རྟེན་པར་མངལ་སྐྱེས་མཛད་པ་ནི་དོན་ཆེན་པོ་གཟིགས་པའི་སྒོ་
ནས་ཡིན་ཏེ ཉེ་དུ་ཤཱཀྱའི་རིགས་རྣམས་ཆོས་ལ་འཛུད་པ་དང་། འཁོར་ལོས་བསྒྱུར་བའི་རིགས་
སོ། །ཞེས་གཞན་དག་གི་རིམ་གྲོ་སྐྱེད་པ་དང་མངལ་སྐྱེས་ཀྱི་མིར་གྱུར་པས་ཀྱང་གྲུབ་པ་འདི་
ཐོབ་བོ། །ཞེས་གདུལ་བྱ་སྤྲོ་བ་སྐྱེད་པའི་ཆེད་དུ་ཡིན་པའི་ཕྱིར་དང་། རྣམ་པ་གཅིག་ཏུ་ན་མུ་སྟེགས་
ཅན་གྱི་ཁ་ཟེར་བ་ཟློག་པའི་(༦༦ན)ཆེད་དུ་ཡིན་པའི་ཕྱིར
གཉིས་པ་གང་གིས་འཇུག་པའི་བར་སྲིད་བཤད་དུ་ཡོད་དེ། འདིར་གང་འཆི་དང་སྐྱེ་བ་
ཡི། །སྲིད་པའི་བར་དུ་འབྱུང་བའོ། །ཞེས་འབྱུང་བ་ལས། འཆི་སྲིད་དང་སྐྱེ་སྲིད་ཀྱི་བར་དུ་འབྱུང་
བའི་སྲིད་པ་ཞིག་ལ་འདོད་པའི་ཕྱིར། འབྱུང་ཞེས་པ་མ་གཏོགས་བྱུང་བ་ཞེས་མི་བརྗོད་དེ། བགྲོད་
པའི་ཡུལ་དུ་མ་ཕྱིན་ཕྱིར། །སྲིད་པ་བར་མ་བྱུང་བ་མིན། །ཞེས་འབྱུང་བ་ལས། རྣམ་སྨིན་གྱི་ཕུང་
པོ་རྫོགས་པར་མ་ཕྱིན་པའི་ཆ་ནས་ཡིན་པའི་ཕྱིར། ཇི་སྐད་སྨྲས་པ་ལ་ཕལ་ཆེར་སྡེ་པ་སོགས་ན་
རེ མི་འཐད་དེ། བར་སྲིད་མེད་པའི་ཕྱིར་ཏེ། འཆི་སྲིད་ཆད་ཙམ་ལས་སྐྱེ་སྲིད་འབྱུང་བའི་ཕྱིར།
དཔེར་ན མེ་ལོང་ནང་གི་བྱད་བཞིན་གྱི་གཟུགས་བརྙན་དེ་བྱད་བཞིན་དང་འབྲེལ་མེད་དུ་ཆད་
ནས་བྱུང་བ་བཞིན། ཞེས་ཟེར་བ་ནི་རིགས་པས་མི་འཐད་དེ། འབྲུ་ཡི་རྒྱུན་དང་ཆོས་མཐུན་ཕྱིར།
སྲིད་པ་ཆད་ལས་བྱུང་བ་མིན། །ཞེས་འབྱུང་བ་ལས། སྐྱེ་སྲིད་དེ་རང་དང་འཆི་སྲིད་ཀྱི་བར་དུ་མ་
-109-

ཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ།
ཆད་པར་སྲིད་པའི་རྒྱུན་གྱི་འཕེན་པ་བྱུང་བ་འབྲུ་ཡི་རྒྱུན་དང་ཆོས་ཤིན་ཏུ་མཐུན་པའི་ཕྱིར། དཔེ་
བཀོད་པ་ཡང་མི་འཐད་དེ། གཟུགས་བརྙན་མ་གྲུབ་ཕྱིར་བ་དང་། །མི་འདྲའི་ཕྱིར་ན་དཔེ་མ་
ཡིན། །གཅིག་ན་ལྷན་ཅིག་གཉིས་མེད་ཕྱིར། །རྒྱུན་མིན་ཕྱིར་གཉིས་ལས་བྱུང་ཕྱིར། །ཞེས་འབྱུང་
བ་ལས། མེ་ལོང་ནང་གི་བྱད་བཞིན་གྱི་གཟུགས་བརྙན་བྱད་བཞིན་དུ་མ་གྲུབ་པའི་ཕྱིར་དང་།
གྲུབ་ཏུ་ཆུག་ཀྱང་དཔེར་མི་རུང་བའི་ཕྱིར། དང་པོ་དེར་ཐལ དེ་དེར་གྲུབ་ཡུལ་ཀྱི་གོ་ས་གཅིག་
ན་ཐོགས་བཅས་ཀྱི་གཟུགས་གཉིས་ལྷན་ཅིག་ཏུ་གནས་དགོས་པ་ལ་དེ་མེད་པའི་ཕྱིར། གཉིས་
པ་དེར་ཐལ། དཔེ་དོན་མི་འདྲ་བའི་ཕྱིར། འཆི་སྲིད་དེ་སྐྱེ་སྲིད་ཀྱི་རྒྱུ་ཡིན། གཟུགས་བརྙན་བྱད་
བཞིན་གྱི་རྒྱུ་མ་ཡིན་པའི་(༦༦བ)ཕྱིར་། མི་འདྲ་བ་དེར་ཐལ། སྐྱེ་སྲིད་ཉིད་འཆི་སྲིད་དང་། དེ་ལས་
གཞན་པའི་གཙོ་བོའི་རྒྱུ་གཉིས་ལས་བྱུང་བ་མི་འཐད་དེ། བྱད་བཞིན་གྱི་གཟུགས་བརྙན་བྱད་
བཞིན་དང་མེ་ལོང་དག་པ་སྟེ་གཙོ་བོའི་རྒྱུ་གཉིས་ལས་བྱུང་བའི་ཕྱིར།
ཁ་ཅིག །མེ་ལོང་ནང་གི་བྱད་བཞིན་གྱི་གཟུགས་བརྙན་གཞི་མ་གྲུབ་སྟེ། དེ་གཟུགས་
ཅན་མ་ཡིན་པའི་ཕྱིར་ཏེ། ཐོགས་བཅས་ཀྱི་དེ་མ་ཡིན་པའི་ཕྱིར་ན། མ་ཁྱབ་སྟེ། དེ་བསྟན་ཡོད་
ཐོགས་མེད་ཀྱི་གཟུགས་ཡིན་པའི་ཕྱིར། བར་སྲིད་ཡོད་པར་ལུང་གིས་ཀྱང་གྲུབ་སྟེ། མགུར་ནས་
གསུངས་ཕྱིར་ཡོད་དྲི་ཟ། །ལྔར་གསུངས་འགྲོ་མདོ་ལས་ཀྱང་གྲུབ། །ཞེས་འབྱུང་བ་ལས། སྲིད་
པ་བདུན་སྟོན་པའི་མདོར། སྲིད་པ་ནི་བདུན་ཏེ། དམྱལ་བའི་སྲིད་པ་དང་། ཡི་དྭགས་ཀྱི་སྲིད་པ་
དང་། དུད་འགྲོའི་སྲིད་པ་དང་། མིའི་སྲིད་པ་དང་། ལྷའི་སྲིད་པ་དང་ལས་ཀྱི་སྲིད་པ་དང་། སྲིད་
པ་བར་མའོ། །ཞེས་གསུངས་པ་དང་། དགའ་བོ་མངལ་འཇུག་གི་མདོར། གནས་གསུམ་མངོན་
དུ་གྱུར་ན་མའི་མངལ་དུ་བུ་ཆགས་པར་འགྱུར་ཏེ། མ་རུང་ཞིང་ཟླ་མཚན་དང་ལྡན་པ་དང་། ཕ་
མ་ཆགས་པར་གྱུར་ཞིང་ཕྲད་པ་དང་། དྲི་ཟ་ཡང་ཉེ་བར་གནས་པར་གྱུར་ནའོ། །ཞེས་གསུངས་
པ་དང་། ཡང་མདོར་ཕྱིར་མི་འོང་བར་འདའ་བ་སོགས་ལྔ་གསུངས་པ་དང་། སྐྱེས་བུ་དམ་པའི་
འགྲོ་བ་བདུན་བསྟན་པའི་མདོ་ལས་ཀྱང་། དཔེ་གསུམ་གྱི་སྒོ་ནས་ཕྱིར་མི་འོང་བར་འདའ་བ་ལ་
-110-

ཆོས་མངོན་པ་མཛོད་ཀྱི་དགོངས་པ་ལེགས་པར་བཤད་པ་ཤེས་བྱ་རབ་གསལ་ལས་གནས་གསུམ་པ་འཇིག་རྟེན་བསྟན་པ།
གསུམ་ཡོད་པར་གསུངས་པས་གྲུབ་པའི་ཕྱིར། བར་དོ་བ་དེ་ཡང་ཁྱད་པར་གྱི་ཆོས་དུ་མ་དང་
ལྡན་ཏེ བྱད་གཟུགས་ཀྱི་ཁྱད་པར། མཐོང་ཚུལ་གྱི་ཁྱད་པར ལས་ཀྱི་ཁྱད་པར། དབང་པོའི་
ཁྱད་པར། ནུས་པའི་ཁྱད་པར། ཟས་གྱི་ཁྱད་པར་རྣམས་ཡོད་ཅིང་ཁྱད་པར་གྱི་ཆོས་གཞན་
ཡང་ཡོད་པའི་ཕྱིར དང་པོ་བྱད་གཟུགས་ཀྱི་ཁྱད་པར་དང་ལྡན་པ་དེར་ཐལ། དེ་ནི་འཕེན་པ་
གཅིག་པའི་ཕྱིར། །སྔོན་དུས་(༦༧ན)སྲིད་འབྱུང་ཤ་ཚུགས་ཅན། །ཞེས་འབྱུང་བ་ལས། གང་དུ་
སྐྱེ་བའི་སྔོན་དུས་ཀྱི་སྲིད་པའི་བྱད་གཟུགས་ཅན་ཡིན་པའི་ཕྱིར་ཏེ། འགྲོ་བ་གང་གི་བར་སྲིད་
དང༌། དེས་སྐྱེ་གནས་སུ་སྐྱེ་བ་བླངས་པའི་སྔོན་དུས་ཀྱི་སྲིད་པ་གཉིས་འཕེན་བྱེད་ཀྱི་ལས་གཅིག་
གིས་འཕངས་པ་ཡིན་པའི་ཕྱིར། སྔོན་དུས་ཀྱི་སྲིད་པ་ཡང་ཡོད་དེ དེ་ནི་འཆི་བའི་སྔ་རོལ་ཏེ། །སྐྱེ་
བའི་སྐད་ཅིག་ཕན་ཆད་དོ། །ཞེས་འབྱུང་བ་ལས། སྐྱེ་སྲིད་རྫོགས་ནས་འཆི་སྲིད་མ་ཤར་བར་གྱི་
སྲིད་པ་ལ་འདོད་པའི་ཕྱིར
ཁོ་ན་རེ། འོ་ན བྱང་ཆུབ་སེམས་དཔའ་ཡུམ་སྒྱུ་འཕྲུལ་ཆེན་མོའི་ལྷུམས་སུ་ཞུགས་པའི་
བར་སྲིད་དེ་མཚན་དང་དཔེ་བྱད་དང་བཅས་པ་ཡིན་པར་ཐལ། བྱད་གཟུགས་ཀྱི་ཁྱད་པར་དེ་
འཐད་པའི་ཕྱིར། རྟགས་ཁས། འདོད་ན། ཡུམ་གྱི་རྨི་ལམ་དུ་གླང་པོ་ཆེའི་ཕྲུ་གུ་དཀར་པོ་ལྷུམས་
སུ་ཞུགས་པར་གཟིགས་པ་མི་འཐད་པར་འགྱུར་རོ། །ཞེ་ན སྐྱོན་མེད་དེ། དུད་འགྲོའི་སྐྱེ་བ་ལོག་
ནས་ཡུན་རིང་དུ་ལོན་པས་མཚན་མ་ཙམ་དུ་ཟད་པའི་ཕྱིར། དཔེར་ན། རྒྱལ་པོ་ཀྲི་ཀྲིའི་རྨི་ལྟས་
བཅུ་མཐོང་བ་ལྟ་བུ་ཡིན་པའི་ཕྱིར་རོ། །
འོ་ན། ཆོས་ལྡན་རབ་འབྱོར་གྱིས། གླང་ཆེན་དཀར་པོ་མཆེ་བ་དྲུག་ལྡན་པ། །ཞེས་གསུངས་
པ་དང་འགལ་ལོ། ཞེ་ན འགལ་བའི་སྐྱོན་མེད་དེ། ཚིགས་བཅད་དེ་སྡེ་སྣོད་གསུམ་པོ་གང་གི་
ཡང་ཚིག་མ་ཡིན་པས་རང་ལུགས་སུ་བྱེད་མི་དགོས་ཤིང་། བྱེད་ནའང་ཡུམ་གྱི་རྨི་ལམ་དང་མཐུན་
པའི་ཚིགས་བཅད་དེ་ལྟར་བྱས་པའི་ཕྱིར། ཡང་ཁོ་ན་རེ། བ་ལང་དབྱར་འཁྲིག་པ་མང་ལ། ཁྱི་
སྟོན། རྟ་སོས། དོམ་དགུན་འཁྲིག་པ་མང་བས་དེ་རྣམས་ཀྱི་བར་སྲིད་དུས་མིན་དུ་གྲུབ་ན་ཇི་
-111-

ཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ། ་་་་
ལྟར་བྱེད་ཅེ་ན། བྱེད་ཚུལ་ཡོད་དེ། རིམ་པ་བཞིན། བ་མེན། ལྕེ་སྤྱང་། བོང་བུ། དྲེད་རྣམས་སུ་
སྐྱེ་བ་ལེན་པའི་ཕྱིར་ཏེ དེ་རྣམས་འགྲོ་བ་(༦༧བ)རིགས་མཐུན་པའི་ཕྱིར
ཆ གཉིས་པ་མཐོང་ཚུལ་གྱི་ཁྱད་པར་སོགས་ལྔ་ཡོད་པ་གྲུབ་སྟེ། རིགས་མཐུན་ལྷ་མིག་
དག་པས་མཐོང་། །ལས་ཀྱི་རྫུ་འཕྲུལ་ཤུགས་དང་ལྡན། །དབང་པོ་ཀུན་ཚང་ཐོགས་མེད་རྒྱུ།
མི་ཟློག་དེ་ནི་དྲི་ཟའོ། །ཞེས་འབྱུང་བ་ལས། བར་དོ་རིགས་མཐུན་དང། ལྷའི་མིག་རྣམ་པར་དག་
པས་མཐོང་བ། ལས་ཀྱི་རྫུ་འཕྲུལ་གྱི་ཤུགས་སངས་རྒྱས་ཀྱིས་ཀྱང་དགག་པར་མི་ནུས་པ། མིག་
སོགས་དབང་པོ་ཀུན་ཚང་བ། རི་བོ་སོགས་ལ་ཐོགས་མེད་དུ་འགྲོ་ནུས་པ། འགྲོ་བ་གང་གི་བར་
སྲིད་གྲུབ་ནས་གཞན་གྱི་སྐྱེ་སྲིད་དུ་མི་ཟློག་པ་དང་། ཁམས་ཟས་རགས་པ་མི་ཟ་བར་ཟས་སུ་
དྲི་ཟ་བ་སོགས་ཡིན་པའི་ཕྱིར། གཞན་རྣམས་སླ། འགྲོ་བ་གང་གི་བར་སྲིད་གྲུབ་ནས་གཞན་དུ་
མི་ཟློག་པ་དེར་ཐལ། དེ་ལྟར་སྟོན་པའི་མདོ་ཚད་ལྡན་ཡོད་པའི་ཕྱིར་དང་། འགྲོ་བ་གང་གི་བར་
སྲིད་དང་། སྔོན་དུས་ཀྱི་སྲིད་པ་གཉིས་འཕེན་བྱེད་ཀྱི་ལས་གཅིག་གིས་འཕེན་པར་བྱེད་པའི་ཕྱིར།
འགྲོ་བ་དེའི་བར་སྲིད་དུ་ཉིང་མཚམས་སྦྱར་ན་དེའི་སྐྱེ་སྲིད་དུ་སྐྱེ་བས་ནི་མ་ཁྱབ་སྟེ། གཟུགས་སུ་
ཉེར་འགྲོའི་ཕྱིར་མི་འོང་བར་འདའ་བ་ཡོད་པའི་ཕྱིར།
། འོ་ན། མངོན་པ་གོང་མར ཅི་སྟེ་ན་ཟློག་གོ །དེ་ན་གནས་པ་ཡང་ལས་གསོག་གོ །ཞེས་
གསུངས་པ་དང་མི་མཐུན་ནོ། ཞེ་ན སྐྱོན་མེད་དེ། ལུགས་གཞན་ཡིན་པའི་ཕྱིར།
ཁ་ཅིག ། ལས་གསོག་གོ་ཞེས་གསུངས་པ་འདི་ལ་བརྟེན་ནས་ལུགས་དེ་ལ་གོང་སའི་རྟེན་
ལ་འོག་སར་སྐྱེ་བའི་ལས་གསར་དུ་གསོག་པ་ཡོད་པར་འདོད་པ་མི་འཐད་དེ། གོང་སའི་རྟེན་
ལ་འོག་སར་སྐྱེ་བའི་ལས་གསོས་འདེབས་པ་ཡོད་པ་ལ་དགོངས་པའི་ཕྱིར། རི་བོ་སོགས་ལ་
ཐོགས་མེད་དུ་འགྲོ་བ་ཡང་དེར་ཐལ། ཕ་བོང་གཤགས་པའི་ནང་ནས་སྲོག་ཆགས་སྲིན་བུ་འབྱུང་
བ་ཡོད་པའི་ཕྱིར། མའི་མངལ་ལ་ནི་ཐོགས་ཏེ། མངལ་སྒོ་ནས་(༦༨ན)ངེས་པར་འཇུག་པའི་ཕྱིར།
རྒྱུ་མཚན་དེས་ན་མཚེ་མ་སྤུན་གྱི་དང་པོར་སྐྱེས་པ་ནུ་བོ་དང་། ཕྱིས་སྐྱེས་པ་ཕུ་བོར་བྱ་དགོས་
-112-

ཆོས་མངོན་པ་མཛོད་ཀྱི་དགོངས་པ་ལེགས་པར་བཤད་པ་ཤེས་བྱ་རབ་གསལ་ལས་གནས་གསུམ་པ་འཇིག་རྟེན་བསྟན་པ
སོ། །གལ་ཏེ་བར་སྲིད་པ་དེ་དབང་པོ་ཀུན་ཚང་དགོས་ན། དམུས་ལོང་སོགས་ཇི་ལྟར་ཡིན། ཞེ་
ན། ཁ་ཅིག །གཙོ་ཆེ་བའི་དབང་དུ་བྱས་ཞེས་འདོད་པ་ཡོད་ཀྱང༌རང་ལུགས་མངལ་དུ་མིང་
གཟུགས་ནུས་པ་ཆུང་བའི་རྐྱེན་གྱིས་ཡིན་ནོ།
རྟགས་གསུམ་པ་ཁྱད་པར་གྱི་ཆོས་གཞན་ཡང་ཡོད་དེ། ངོ་བོའི་ཁྱད་པར། མིང་གི་རྣམ་གྲངས་
ཀྱི་ཁྱད་པར། ཚེ་ཚད་ཀྱི་ཁྱད་པར སྲིད་པ་འཕོ་ཚུལ་གྱི་ཁྱད་པར བོང་ཚོད་ཀྱི་ཁྱད་པར། རྣམ་
པའི་ཁྱད་པར། འགྲོ་ཚུལ་གྱི་ཁྱད་པར་རྣམས་སུ་ཡོད་པའི་ཕྱིར དང་པོ་གྲུབ་སྟེ། ཕྲ་བའི་ལུས་
ཅན་རྡོ་རྗེ་ཕ་ལམ་གྱིས་ཀྱང་གཞིག་པར་མི་ནུས་པ་ཡིན་པའི་ཕྱིར། གཉིས་པ་གྲུབ་སྟེ། ཡིད་ལས་
བྱུང་དང་སྲིད་ཚོལ་དང་དྲི་ཟ་དང་སྲིད་པ་བར་མ་དང་སྔོན་གྲུབ་ཀྱི་སྲིད་པ་རྣམས་ཡིན་པའི་ཕྱིར
གསུམ་པ་གྲུབ་སྟེ། སྤྱིར་བར་དོའི་ཚེ་ཚད་ཞག་བདུན་ཡིན་ཞིང་། བདུན་གོང་དུ་འཆི་བ་ཡང་ཡོད།
སྐྱེ་བའི་རྐྱེན་མ་རྙེད་ན། ཞག་བདུན་བདུན་ན་འཆི་ཆུང་རེ་བྱས། བདུན་ཕྲག་བདུན་པ་ན་སྐྱེ་བའི་
རྒྱུ་རྐྱེན་ངེས་པར་རྙེད་པས་ཁྱབ་པའི་ཕྱིར། བཞི་པ་གྲུབ་སྟེ། མངོན་པ་གོང་མ་ལྟར་ན། དམྱལ་
བར་སྐྱེ་ན་བཤང་ལམ་ནས་དང་ཡི་དྭགས་སུ་སྐྱེ་ན་ཁ་དང་། དུད་འགྲོར་སྐྱེ་ན་ཆུ་ལམ་དང་། མིར་
སྐྱེ་ན་མིག་དང་འདོད་ལྷར་སྐྱེ་ན་ལྟེ་བ་དང་གནོད་སྦྱིན་དུ་སྐྱེ་ན་སྣ་དང་གཟུགས་ཁམས་
སུ་སྐྱེ་ན་མིག་དབུས་དང་། གཟུགས་མེད་ཁམས་སུ་སྐྱེ་ན་སྤྱི་བོ་ནས་འཕོ་བ་སོགས་ཡིན་ཞིང་
བསྟན་བཅོས་འདིའི་ལུགས་འོག་ཏུ་སྟོན་པའི་ཕྱིར།
i ལྔ་(༦༨བ)པ་གྲུབ་སྟེ། འཛམ་བུའི་གླིང་པའི་མིའི་བར་དོ་བྱིས་པ་ལོ་ལྔའམ་དྲུག་ལོན་པ་ལྟ་
བུ་ཡིན་པའི་ཕྱིར། དྲུག་པ་གྲུབ་སྟེ། ངན་འགྲོའི་བར་དོ་ཕྱར་བ་ནག་པོ་བརྐྱངས་པའམ་མཚན་
མོ་མུན་ནག་གིས་ཁྱབ་པ་ལྟ་བུ་དང་། བདེ་འགྲོའི་བར་དོ། སྣམ་བུ་དཀར་པོ་བརྐྱངས་པའམ་
མཚན་མོ་ཟླ་འོད་ཀྱིས་ཁྱབ་པ་ལྟ་བུར་སའི་དངོས་གཞི་ལས་བཤད་པ་དང་། ཡང་དམྱལ་བའི་
བར་དོ་སྡོང་དུམ་མེས་འཚིག་པ་ལྟ་བུ། ཡི་དྭགས་ཀྱི་བར་དོ་ཆུ་ལྟ་བུ། དུད་འགྲོའི་བར་དོ་དུ་བ་ལྟ་
བུ། འདོད་པའི་ལྷའི་བར་དོ་གསེར་ལྟ་བུ གཟུགས་ཁམས་ཀྱི་བར་དོ་དཀར་ལོ་སོགས་སུ་དགའ་
-113-

1རྦ་རྨ་རྒྱལ་སྐུབ་ལ་བ ཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ
བོ་མངལ་འཇུག་གི་མདོ་ལས་གསུངས་པ་ལྟར་ཡིན་པའི་ཕྱིར། བདུན་པ་གྲུབ་སྟེ། དམྱལ་བའི་
བར་དོ་སྤྱི་བོ་གཙུག་ནས་འགྲོ་བ། ཡི་དྭགས་དང་དུད་འགྲོ་དང་མིའི་བར་དོ་ཐད་དཀར་འགྲོ་བ
ལྷའི་བར་དོ་སྟེང་དུ་འགྲོ་བ་ཡིན་པའི་ཕྱིར། དེ་ཡང་འདོད་པ་དང་གཟུགས་ཁམས་སུ་སྐྱེ་བ་ལ་
བར་དོ་ཡོད་ཀྱི། གཟུགས་མེད་དུ་སྐྱེ་བ་ལ་མེད་དེ གང་དུ་ཤི་བའི་ང་མིང་གཞིའི་ཕུང་
པོ་ཙམ་འགྲུབ་པའི་ཕྱིར
འོ་ན། བར་སྲིད་སྐྱེ་གནས་སུ་འཇུག་ཚུལ་དེ་ཇི་ལྟ་བུ་ཡིན་ཞེ་ན། བཤད་དུ་ཡོད་དེ། བློ་ནི་
ཕྱིན་ཅི་ལོག་གྱུར་པས། །རྩེ་དགས་འགྲོ་བའི་ཡུལ་དུ་འགྲོ །དྲི་དང་གནས་ལ་མངོན་འདོད་གཞན། །
དམྱལ་བ་ཡི་ནི་སྤྱི་གཙུག་ཡིན། །ཞེས་འབྱུང་བ་ལས། སྒོང་སྐྱེས། མངལ་སྐྱེས་ལ་རྒྱང་རིང་མོ་ནས་
ཕོ་མོ་ཉལ་པོ་བྱེད་པ་མཐོང་སྟེ། ཆགས་སྡང་གི་བློ་ཕྱིན་ཅི་ལོག་ཏུ་གྱུར་པས་འདོད་པ་སྤྱོད་པའི་
བསམ་པས་མངལ་དུ་འགྲོ །གཞན་དྲོད་གཤེར་སྐྱེས་ལ་རིམ་པ་བཞིན་དྲི་དང་གནས་འདོད་པས་
སྐྱེས་གནས་སུ་མཛད་ཅིང་། རྐང་པ་བཞི་པའི་དོན་ནི། (༦༩ན)གོང་དུ་བཤད་པ་ལས་གྲུབ་པའི་ཕྱིར།
འོ་ན། མངལ་འཇུག་ཐམས་ཅད་བློ་ཕྱིན་ཅི་ལོག་ཏུ་གྱུར་པར་ངེས་སམ་ཞེ་ན། ངེས་ཏེ།
གཅིག་ནི་ཤེས་བཞིན་དུ་འཇུག་གོ །གཞན་ནི་གནས་ཡང་གཞན་ནི། །འབྱུང་བའང་གཞན་
ནི་ཐམས་ཅད་རྨོངས། །སྒོ་ང་ལས་སྐྱེས་རྟག་ཏུའོ། །ཞེས་འབྱུང་བ་ལས། ཁ་ཅིག །མངལ་དུ་
འཇུག་པ་ཤེས་ཤིང་གནས་པ་དང་། འབྱུང་བ་མི་ཤེས་པ་དང༌། གནས་འཇུག་ཤེས་ཤིང་འབྱུང་
བ་མི་ཤེས་པ་དང་། ཡང་གཞན་གསུམ་ཀ་ཤེས་པ་དང་གསུམ་ཡོད། གསུམ་ཆར་ལ་རྨོངས་
པའང་ཡོད་པའི་ཕྱིར། ཕྱི་མ་འདི་གྲུབ་སྟེ། སྒོ་ང་ལས་སྐྱེས་པ་རྣམས་དེ་ཡིན་པའི་ཕྱིར། །དང་པོ་
རྣམས་གྲུབ་སྟེ། མངལ་དུ་འཇུག་པ་གསུམ་དག་སྟེ། །འཁོར་ལོས་བསྒྱུར་དང་རང་བྱུང་གཉིས། །
ལས་སམ་ཡེ་ཤེས་སམ་གཉིས་ཀ །རྒྱ་ཆེའི་ཕྱིར་ན་གོ་རིམ་བཞིན། །ཞེས་འབྱུང་བ་ལས། འཁོར་
ལོས་བསྒྱུར་བ་ལྟ་བུ་དང་པོ་ཡིན བསེ་རུ་རང་སངས་རྒྱས་ལྟ་བུ་གཉིས་པ་ཡིན། བདག་ཅག་གི་
སྟོན་པ་ལྟ་བུ་གསུམ་པ་ཡིན་ཏེ། དང་པོ་བསོད་ནམས་རྒྱ་ཆེ གཉིས་པ་ཡེ་ཤེས་རྒྱ་ཆེ། གསུམ་པ་
-114-

ཆོས་མངོན་པ་མཛོད་ཀྱི་དགོངས་པ་ལེགས་པར་བཤད་པ་པ་འཇིག་རྟེན་བསྟན་པ།
གཉིས་ཀ་རྒྱ་ཆེ་བའི་ཕྱིར།
ཡིན་པའི་དབང་པོ ༼རྩོད་སྤོང་གི་སྒོ་ནས་མདོར་བསྟན་པའི་སྐབས།༽
གཉིས་པ་བར་དུ་གནས་ཚུལ་ཡོད་དེ། ཇི་ལྟར་གནས་པ་དང་། གང་གིས་གནས་པ་གཉིས་
སུ་ཡོད་པའི་ཕྱིར། དང་པོ་ལ་གསུམ་ཡོད་དེ། རྩོད་སྤོང་གི་སྒོ་ནས་མདོར་བསྟན་པ་དང་། རྟེན་
འབྲེལ་ཉིད་རྒྱས་པར་བཤད་པ། སྲིད་ཞིའི་སྒོ་ནས་མཇུག་བསྡུ་བ་རྣམས་སུ་ཡོད་པའི་ཕྱིར་ཏེ།
དང་པོ་ནི་ཕྱི་རོལ་པ་ན་རེ། ཁྱེད་སངས་རྒྱས་པ་གང་ཟག་བདག་མི་འདོད་ན། སྐྱེ་བ་སྔ་མ་ནས་
འདིར་འོང་ཞིང་། འདི་ནས་ཕྱི་མར་འགྲོ་བའི་གང་ཟག་མི་འཐད་དོ། །ཞེ་ན། དེའི་སྐྱོན་མེད་དེ།
བདག་མེད་ཕུང་པོ་ཙམ་ཉིད་དོ། །ཉོན་མོངས་(༦༩ བ)ལས་ཀྱིས་མངོན་འདུས་བྱས། །སྲིད་པ་
བར་མའི་རྒྱུན་གྱིས་ན། །མར་མེ་བཞིན་དུ་མངལ་དུ་འགྲོ། ཇི་ལྟར་འཕངས་བཞིན་རིམ་གྱིས་
རྒྱུན། །སྐྱེས་ནས་ལས་དང་ཉོན་མོངས་ཀྱིས། །འཇིག་རྟེན་ཕ་རོལ་དག་ཏུ་འགྲོ། །སྲིད་པའི་
འཁོར་ལོ་ཐོག་མ་མེད། །ཞེས་འབྱུང་བ་ལས། ཕུང་པོའི་རྒྱུན་ཙམ་ལ་གང་ཟག་ཏུ་འདོགས་ཤིང་
མར་མེ་སྐད་ཅིག་མ་ཉིད་ཡུལ་གཞན་དུ་མི་འགྲོ་ཡང་། དེའི་རྒྱུན་གྱིས་ཡུལ་གཞན་དུ་འགྲོ་བ་
ལྟར སྐྱེ་བ་སྔ་མའི་ཉོན་མོངས་དང་ལས་ཀྱིས་མངོན་པར་འདུ་བྱས་པའི་སྲིད་པ་བར་མའི་རྒྱུན་
གྱིས་མངལ་དུ་འགྲོ །དེ་ནས་ལས་གྱིས་ཇི་ལྟར་འཕངས་པ་བཞིན་དུ་རིམ་གྱིས་རྒྱུན་འཐུད་ནས་
འཇིག་རྟེན་ཕ་རོལ་དུ་འགྲོ་ལ སླར་ཡང་སྲིད་པའི་འཁོར་ལོ་ཐོགས་མེད་དུ་འགྲོ་བའི་ཕྱིར། མངལ་
དུ་ཞུགས་ནས་འཕེལ་བའི་རིམ་པ་ཡང་ཡོད་དེ། ནུར་ནུར་པོ། མེར་མེར་པོ། ནར་ནར་པོ་མཁྲང་
འགྱུར། རྐང་ལག་འགྱུས་པ་སྟེ་ལྔ་སྔ་མ་སྔ་མ་ལས་ཕྱི་མ་ཕྱི་མ་སྐྱེ་ཞིང་། དེས་སྐྲ་སྤུ་སེན་མོ་སོགས་
འབྱུང་བའི་ཕྱིར 香味
⌘ །།ཎཆ་
-115-

Relwiilཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ།
བར་དོ་སྤྱི་འོ་༼རྟེན་འབྲེལ་གྱི་རྣམ་གཞག་རྒྱས་བཤད་ཀྱི་སྐབས།༽ |དཀར་འགྲོ་བ།
གཉིས་པ་རྒྱས་བཤད་ལ་གསུམ་ཡོད་དེ། གནས་སྐབས་པའི་རྟེན་འབྲེལ། སྐབས་སུ་
བབས་པའི་ངོ་བོ། ཀུན་ནས་ཉོན་མོངས་སོགས་གསུམ་དཔེ་དང་སྦྱར་བ་རྣམས་སུ་ཡོད་པའི་
ཕྱིར དང་པོ་བཤད་དུ་ཡོད་དེ། དེ་ནི་རྟེན་ཅིང་འབྲེལ་འབྱུང་བའི། །ཡན་ལག་བཅུ་གཉིས་ཆ་
གསུམ་མོ། །སྔོན་དང་ཕྱི་མཐར་གཉིས་གཉིས་དང༌། །བར་དུ་བརྒྱད་ཡོངས་རྫོགས་ལྡན་ལ།
མ་རིག་ཉོན་མོངས་སྔོན་གནས་སྐབས། །འདུ་བྱེད་དག་ནི་སྔོན་ལས་ཀྱི། །རྣམ་ཤེས་མཚམས་
སྦྱོར་ཕུང་པོ་ཡིན། །མིང་དང་གཟུགས་ནི་དེ་ཕན་ཆད། །སྐྱེ་མཆེད་དྲུག་དོད་ཚུན་ཆད་དོ། །དེ་ནི་
གསུམ་འདུས་ཚུན་ཆད་དེ། །རེག་པ་བདེ་སྡུག་ལ་སོགས་ཀྱི། །རྒྱུ་ཤེས་ནུས་པ་ཚུན་ཆད་དོ །
ཚོར་འཁྲིག་ཚུན་ཆད་སྲེད་(༧༠ན)པ་ནི། །ལོངས་སྤྱོད་འཁྲིག་པ་ཆགས་ཅན་གྱི། །ཉེ་བར་ལེན་
པ་ལོངས་སྤྱོད་རྣམས། །ཐོབ་པར་བྱ་ཕྱིར་ཡོངས་རྒྱུག་པའི། །དེ་སྲིད་འབྲས་བུ་འབྱུང་འགྱུར་བའི། །
ལས་བྱེད་དེ་ནི་སྲིད་པ་ཡིན། །ཉིང་མཚམས་སྦྱར་བ་སྐྱེ་བ་ཡིན། །ཚོར་བའི་བར་ནི་རྒ་ཤི་ཡིན། །
འདི་ནི་གནས་སྐབས་པར་འདོད་ལོ། །ཞེས་འབྱུང་བ་ལས ཡན་ལག་བཅུ་གཉིས་ཡོད་པའི་མ་
རིག་པ་དང་འདུ་བྱེད་གཉིས་ཚེ་སྔོན་མ་དང༌། འབྲས་དུས་ཀྱི་རྣམ་ཤེས་ནས་སྲིད་པའི་བར་བརྒྱད་
ཚེ་བར་པ་དང་། སྐྱེ་བ་རྒ་ཤི་གཉིས་ཚེ་ཕྱི་མ་ལ་རྫོགས་སྟེ་ཚེ་གསུམ་ཡོད་པ་དང་། བཅུ་གཉིས་ཀྱི་
ངོས་འཛིན་ཡང་། ཡན་ལག་བཅུ་གཉིས་ཀྱི་ནང་ཚན་དུ་གྱུར་པའི་མ་རིག་པ་འཁོར་དུ་ལྡན་པའི་
གཙོ་བོ་སེམས་ཀྱི་འཁོར་དུ་བྱུང་བའི་ཟག་བཅས་ཀྱི་ཕུང་པོ་ལྔ་མ་རིག་པའི་རྟེན་འབྲེལ་ཡིན་པ་
ནས འོག་མ་རྣམས་ལ་སྦྱར་བར་བྱ་བ་དང་། འདི་དང་རྟེན་འབྲེལ་བཞིའི་ནང་ནས་གནས་སྐབས་
ཀྱི་རྟེན་འབྲེལ་ཡིན། ཞེས་འཆད་པའི་ཕྱིར།
འོ་ན་མ་རིག་པའི་རྟེན་འབྲེལ་སོགས་རེ་རེ་ནས་ཕུང་པོ་ལྔ་པ་ཅན་ཡིན་པ་ནས། མ་རིག་
-116-

ཆོས་མངོན་པ་མཛོད་ཀྱི་དགོངས་པ་ལེགས་པར་བཤད་པ་ཤེས་བྱ་རབ་གསལ་ལས་གནས་གསུམ་པ་འཇིག་རྟེན་བསྟན་པ།
པའི་རྟེན་འབྲེལ་ཡིན་ནོ། །ཞེས་སོགས་བརྗོད་པ་མི་འཐད་དོ། ཞེ་ན། དེའི་སྐྱོན་མེད་དེ། གཙོ་
བོའི་ཕྱིར་ན་ཡན་ལག་བསྒྲགས། །ཞེས་འབྱུང་བ་ལས། མ་རིག་པ་སོགས་དེ་དང་དེའི་གཙོ་བོ་
ཡིན་པའི་དབང་གིས་ཡིན་པའི་ཕྱིར། ཡན་ལག་བཅུ་གཉིས་ཆ་གསུམ་དུ་བསྟན་པ་ལ་དགོས་པ་
tཡང་ཡོད་དེ། སྔོན་དང་ཕྱི་མཐའ་བར་དག་ལ། རྨོངས་པ་རྣམ་པར་ཟློག་ཕྱིར་རོ། ཞེས་པ་ལྟར་
ཡིན་པའི་ཕྱིར ཁ་ཅིག་གིས སྔོན་དང་ཕྱི་མཐའ་གཉིས་གཉིས་དང༌། །ཞེས་པ་རྐང་པ་གཉིས་
ཀྱི་དགོས་པས། ཡན་ལག་བཅུ་གཉིས་(༧༠བ)ཚེ་གསུམ་ལ་ངེས་པར་རྫོགས་དགོས་པ་ཡིན།
ཟེར་བ་མི་འཐད་དེ། ཡན་ལག་བཅུ་གཉིས་ཚེ་གཉིས་ལ་རྫོགས་པའང་ཡོད་པའི་ཕྱིར་ཏེ། མི་
འགའ་ཞིག་འདོད་ལྷར་སྐྱེས་པའི་ལས་མ་རིག་པའི་སྟོབས་ཀྱིས་རྣམ་ཤེས་ལ་བསགས། རྟེན་
དེ་ལ་སྲེད་ལེན་གྱིས་གསོས་བཏབ། སྔར་གྱི་ལས་ནུས་པ་མཐུ་ཅན་དུ་བྱས་ནས་སྐྱེ་བ་ཕྱི་མ་
འདོད་ལྟར་སྐྱེ་བ་ཡོད་པའི་ཕྱིར་ཏེ། འདོད་ལྷར་སྐྱེ་བ་འཕེན་བྱེད་ཀྱི་སྐྱེས་གནས་མྱོང་འགྱུར་གྱི་
ལས་ཡོད་པའི་ཕྱིར
ཡང་ཁ་ཅིག །མ་རིག་པའི་རྟེན་འབྲེལ་ལ་གཟུགས་ཕུང་ཡོད་པ་མི་འཐད་པར་ཐལ། མ་རིག་
པ་ཡིན་ན་ཤེས་པ་ཡིན་དགོས་པའི་ཕྱིར། ཞེ་ན མ་ཁྱབ་སྟེ། མ་རིག་པའི་རྟེན་འབྲེལ་ཡིན་ན་མ་
རིག་པ་ཡིན་མི་དགོས་པའི་ཕྱིར།
ཡན་ལག་བཅུ་གཉིས་པོ་དེ་བསྡུ་ན་གསུམ་དུ་འདུ་བ་ཡིན་ཏེ། ཉོན་མོངས་གསུམ་མོ་ལས་
གཉིས་སོ། །བཞི་བདུན་དེ་བཞིན་འབྲས་བུ་ཡིན། །ཞེས་འབྱུང་བ་ལས། ཉོན་མོངས་པའི་རྟེན་
འབྲེལ ལས་ཀྱི་རྟེན་འབྲེལ གཞིའི་རྟེན་འབྲེལ་དང་གསུམ་ཡོད་ཅིང་། ངོས་འཛིན་ཀྱང་། མ་
རིག་པ། སྲེད་པ ལེན་པ་གསུམ་དང་པོ་དང་། འདུ་བྱེད་དང་སྲིད་པ་གཉིས་གཉིས་པ་དང་། རྣམ་
ཤེས་ནས་ཚོར་བའི་བར་ལྔའི་སྟེང་དུ་སྐྱེ་བ་དང་རྒ་ཤི་བསྣན་པས་བདུན་ཚན་གསུམ་པ་ཡིན་པའི་
ཕྱིར་དང་། བདུན་པོ་གཞིའི་རྟེན་འབྲེལ་ཡིན་པ་བཞིན་དུ། འབྲས་བུའི་རྟེན་འབྲེལ་ཀྱང་ཡིན་པའི་
ཕྱིར།
-117-

ཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ
འོ་ན། དང་པོར་རྒྱུ་དང་ཐ་མར་འབྲས་བུ་མདོར་བསྡུས་ན། བར་དུ་རྒྱུ་འབྲས་རྒྱ་སྐྱེད་པ་ཅི་
ཡིན་ཞེ་ན། དེའི་དགོས་པ་ཡོད་དེ། གཉིས་ཀྱིས་རྒྱུ་འབྲས་མདོར་བསྡུས་པ། །བར་མའི་རྗེས་སུ་
དཔག་པ་ལས། །ཞེས་འབྱུང་བ་ལས། བར་མའི་ཚེ་ས་ཀྱི་དབྱེ་བ་ལས་གཞན་གཉིས་
རྗེས་(༧༡ན)སུ་དཔག་ནུས་པའི་ཕྱིར།
འོ་ན། མ་རིག་པའི་རྒྱུ་དང་། རྒ་ཤིའི་འབྲས་བུ་ཡོད་དམ་མེད། ཡོད་ན་ཡན་ལག་བཅུ་གཉིས་
སུ་གྲངས་མ་ངེས་པར་འགྱུར། མེད་ན་དེ་གཉིས་དངོས་པོ་མ་ཡིན་པར་འགྱུར་རོ །ཞེ་ན། སྔ་མའི་
ཁྱབ་པ་མེད་དེ། ཉོན་མོངས་པ་ལས་ཉོན་མོངས་དང་། །བྱ་བ་ཉིད་དོ་དེ་ལས་གཞི། །དེ་ལས་
གཞི་དང་ཉོན་མོངས་སྐྱེ། །འདི་ནི་སྲིད་པའི་ཡན་ལག་ལུགས། །ཞེས་འབྱུང་བ་ལས། ཡན་ལག་
བཅུ་གཉིས་འཁོར་ནས་སྐྱེ་བ་ཡིན་པའི་ཕྱིར།
འོ་ན། འབྱུང་བ་དང་བྱུང་བའི་ཁྱད་པར་ཡོད་དམ་ཞེ་ན། ཡོད་དེ། འདིར་ནི་འབྱུང་བ་རྒྱུ་ཡིན་
ཏེ། །བྱུང་བ་འབྲས་བུ་ཡིན་པར་འདོད། །ཞེས་པ་ཤིན་ཏུ་གསལ་བའི་ཕྱིར
གཉིས་པ་སྐབས་སུ་བབས་པའི་ངོ་བོ་བཤད་དུ་ཡོད་དེ། མ་རིག་པ་བཤད་པ་དང་མིང་
བཤད་པ་དང་། རེག་པ་དང་། ཚོར་བ་བཤད་པ་དང་བཞི་ཡོད་པའི་ཕྱིར། དང་པོ་ཡོད་དེ། རིག་
པའི་མི་མཐུན་ཕྱོགས་ཆོས་གཞན། །མ་རིག་མི་མཛའ་རྫུན་སོགས་བཞིན། །ཀུན་སྤྱོར་སོགས་
ཚིག་ཕྱིར། །ཞེས་འབྱུང་བ་ལས། མ་རིག་པ་དེ་རིག་པ་མེད་ཙམ་དང་། རིག་པ་ལས་གཞན་ཙམ་
ལ་མི་འཇོག་གི།བདག་མེད་པའི་དོན་རིག་པའི་འགལ་ཟླ་མི་མཐུན་ཕྱོགས་ཞིག་ལ་འཇོག་པའི་
ཕྱིར་ཏེ། དཔེར་ན། མི་འཛའ་བ་དེ་མཛའ་བའི་མི་མཐུན་ཕྱོགས་ཞིག་ལ་འཇོག་པ་དང་། རྫུན་དེ་
བདེན་པའི་མི་མཐུན་ཕྱོགས་ཞིག་་ལ་འཇོག་པ་ལྟ་བུ་ཡིན་པའི་ཕྱིར་དང་། མདོ་ལས མ་རིག་པ་དེ་
ཀུན་སྦྱོར་དང་འཆིང་བ་སོགས་སུ་ཚིག་གིས་བསྟན་པའི་ཕྱིར།
མ་རིག་པ་དེ་ལྟར་ཡིན་གྱི ཤེས་རབ་ཉོན་མོངས་ཅན་སོགས་མ་རིག་པ་མ་ཡིན་པའི་ཕྱིར་
ཏེ། གལ་ཏེ། ཤེས་རབ་ངན་པའོ་མིན་ལྟ་(༧༡བ)ཕྱིར། །ལྟ་བ་དེ་དང་མཚུངས་ལྡན་ཕྱིར། །ཤེས་
-118-

ཆོས་མངོན་པ་མཛོད་ཀྱི་དགོངས་པ་ལེགས་པར་བཤད་པ་ཤེས་བྱ་རབ་གསལ་ལས་གནས་གསུམ་པ་འཇིག་རྟེན་བསྟན་པ
རབ་ཉོན་མོངས་བསྟན་ཕྱིར་རོ། །ཞེས་འབྱུང་བ་ལས། དེ་ལྟ་བ་ཡིན་པའི་ཕྱིར་དང་། མ་རིག་པ་
ལྟ་བ་དང་མཚུངས་ལྡན་དུ་བྱུང་བས་ལྟ་བ་དང་འགལ་དགོས་པ་དང་། མ་རིག་པ་ནི་ཤེས་རབ་
ཉོན་མོངས་པར་བྱེད་པ་པོར་བསྟན་པའི་ཕྱིར།
གཉིས་པ་མིང་བཤད་དུ་ཡོད་དེ། མིང་ནི་གཟུགས་ཅན་མིན་ཕུང་པོ། །ཞེས་འབྱུང་བ་ལས།
གཟུགས་ཕུང་མ་གཏོགས་པའི་ཕུང་པོ་བཞི་པོ་མིང་གཟུགས་གཉིས་སུ་ཕྱེ་བའི་མིང་ཡིན་པའི་ཕྱིར།
གསུམ་པ་རེག་པ་བཤད་དུ་ཡོད་དེ། རེག་དྲུག་འདུས་ཏེ་བྱུང་བ་ཡིན །ལྔ་ནི་ཐོགས་པའི་
རེག་པ་ཡིན། །དྲུག་པ་བླ་དྭགས་ཚིག་ཅེས་བྱ། །རིག་དང་མ་རིག་དང་གཞན་རེག །དྲི་མེད་ཉོན་
མོངས་ཅན་ལྷག་མ། །གནོད་སེམས་རྗེས་སུ་ཆགས་པའི་རེག །བདེ་བ་མྱོང་འགྱུར་ལ་སོགས་
གསུམ། །ཞེས་འབྱུང་བ་ལས། རེག་པ་ལ་ཐོགས་པའི་རེག་པ་དང་། ཚིག་བླ་དྭགས་ཀྱི་རེག་པ་
གཉིས་སུ་དབྱེ་བ་དང་ཡང་རིག་པའི་རེག་པ། མ་རིག་པའི་རེག་པ གཞན་པའི་རེག་པ་དང་
གསུམ། མ་རིག་པའི་རེག་པ་ལ་ཡང་གནོད་སེམས་ཀྱི་རེག་པ་དང་། རྗེས་ཆགས་ཀྱི་རེག་པ་དང་
གཉིས མྱོང་འགྱུར་གྱི་སྒོ་ནས་ནི་བདེ་བ་མྱོང་འགྱུར་གྱི་རེག་པ་དང་། སྡུག་བསྔལ་མྱོང་འགྱུར་གྱི་
རེག་པ་དང་། །བཏང་སྙོམས་མྱོང་འགྱུར་གྱི་རེག་པ་དང་གསུམ་དུ་དབྱེ་བ་སོགས་ཡིན་པའི་ཕྱིར་
དང་། མཚན་གཞི་ཡང་མིག་གི་འདུས་ཏེ་རེག་པ་སོགས་དྲུག་གི་སྟེང་ང་བར་བྱ་བ་ཡིན་
པའི་ཕྱིར།
བཞི་པ་ཚོར་བ་བཤད་དུ་ཡོད་དེ། ལུས་ཚོར་དང་སེམས་ཚོར་གཉིས་སུ་ཡོད་པའི་ཕྱིར་
ཏེ དེ་ལས་བྱུང་བའི་ཚོར་བ་དྲུག །ལྔ་ནི་ལུས་ཀྱིའོ་སེམས་ཀྱི་གཞན། །ཞེས་འབྱུང་བ་ལས།
མིག་གི་འདུས་ཏེ་རེག་པ་(༧༢ན) ལས་བྱུང་བའི་ཚོར་བ་སོགས་དང་པོ་ལྔ་ལུས་ཚོར་དང་། ཡིད་
ཀྱི་འདུས་ཏེ་རེག་པ་ལས་བྱུང་བའི་ཚོར་བ་སེམས་ཚོར་ཡིན་པའི་ཕྱིར། འོ་ན། རེག་ཚོར་གཉིས་
དུས་མཉམ་མམ། ཞེ་ན། ལུགས་འདི་ལ་མཉམ་པར་ཁས་ལེན་དགོས་ཏེ། ལྷན་ཅིག་འབྱུང་བའི་
རྒྱུ་འབྲས་ཡིན་པའི་ཕྱིར།
-119-

ཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ།
= རྟོགས་དཀའ་བ་ཡིད་ཚོར་ཉིད་ཞིབ་ཏུ་བཤད་པ་ཡོད་དེ མདོར་བསྟན་རྒྱས་བཤད་གཉིས་
ཀྱི་སྒོ་ནས་ཤེས་པར་བྱ་བ་ཡིན་པའི་ཕྱིར། དང་པོ་ཡོད་དེ། དེ་ཡིད་ཉེ་བར་རྒྱུ་བ་ལས། །རྣམ་པ་
དག་ནི་ཡང་བཅོ་བརྒྱད། །ཞེས་འབྱུང་བ་ལས། ཡུལ་ལ་དམིགས་པའི་ཚོར་བ་བཅོ་བརྒྱད་ཡོད་
པའི་ཕྱིར། གཉིས་པ་ཡོད་དེ། ཁམས་གསུམ་གྱི་དབྱེ་བས་གསུམ་དུ་ཡོད་པའི་ཕྱིར། དང་པོ་ཡོད་
དེ འདོད་ན་ཐམས་ཅད་རང་དམིགས་ཅན། །སྤྱོད་ཡལ་གཟུགས་ཅན་བཅུ་གཉིས་སོ། །གོང་
མ་གསུམ་གྱི། ཞེས་འབྱུང་བ་ལས། ། འདོད་པ་ན་རང་སའི་ཡུལ་ལ་དམིགས་པའི་ཚོར་བ་བཅོ་
བརྒྱད་དང་། གཟུགས་ཁམས་ཀྱི་ཡུལ་ལ་དམིགས་པ་བཅུ་གཉིས། གཟུགས་མེད་ཀྱི་ཡུལ་ལ་
དམིགས་པ་གསུམ་ཡོད་པའི་ཕྱིར།
གཉིས་པ་ལ་ངགཉིས་ཡོད་དེ། བསམ་གཏན་དང་པོ་གཉིས་ན་དུ་ཡོད་དང་ཕྱི་མ་གཉིས་
ན་དུ་ཡོད་བཤད་པ་གཉིས་སུ་ཡོད་པའི་ཕྱིར། དང་པོ་ཡོད་དེ། བསམ་གཏན་ནི། །གཉིས་ན་བཅུ་
གཉིས་འདོད་འགྲོ་རྣམས། །རང་ལ་དམིགས་བརྒྱད་གཟུགས་མེད་པ། །གཉིས་ཀྱིའོ། །ཞེས་
འབྱུང་བ་ལས། དང་པོ་གཉིས་ན་འདོད་པའི་ཡུལ་ལ་དམིགས་པ་བཅུ་གཉིས། རང་སའི་ཡུལ་ལ་
དམིགས་པ་བརྒྱད། གཟུགས་མེད་(༧༢བ)ཀྱི་ཡུལ་ལ་དམིགས་པ་གཉིས་རྣམས་སུ་ཡོད་པའི་ཕྱིར།
གཉིས་པ་ཡོད་དེ བསམ་གཏན་གཉིས་ན་དྲུག །དྲུག་གི་འདོད་པའོ་རང་ནི་བཞིའི།
གོང་མ་གཅིག་གི་དམིགས་པ་ཡིན། །ཞེས་འབྱུང་བ་ལས། ཕྱི་མ་གཉིས་ན་འདོད་པའི་ཡུལ་ལ་
དམིགས་པའི་ཚོར་བ་དྲུག །རང་སའི་ཡུལ་ལ་དམིགས་པ་བཞི། གཟུགས་མེད་ཀྱི་ཡུལ་ལ་
དམིགས་པ་གཅིག་རྣམས་ཡོད་པའི་ཕྱིར གསུམ་པ་ཡོད་དེ། གཟུགས་མེད་ཉེ་བར་བསྡོགས་
ན་བཞི། །གཟུགས་འགྲོ་གོང་མར་འགྲོ་བ་གཅིག །དངོས་གཞི་ན་གཅིག་རང་ཡུལ་ཅན། ཞེས་
འབྱུང་བ་ལས། གཟུགས་མེད་ཀྱི་ཉེར་བསྡོགས་ན་ནི་བསམ་གཏན་བཞི་པའི་ཡུལ་ལ་དམིགས་
པ་བཞི གཟུགས་མེད་ཀྱི་ཡུལ་ལ་དམིགས་པའི་བཏང་སྙོམས་གཅིག །གཟུགས་མེད་ཀྱི་དངོས་
གཞི་ན་ཆོས་ལ་དམིགས་པའི་བཏང་སྙོམས་གཅིག་པུ་ཡོད་པའི་ཕྱིར། དེ་ལྟར་བཤད་པའི་ཡིད་
-120-

ཆོས་མངོན་པ་མཛོད་ཀྱི་དགོངས་པ་ལེགས་པར་བཤད་པ་ཤེས་བྱ་རབ་གསལ་ལས་གནས་གསུམ་པ་འཇིག་རྟེན་བསྟན་པ།
ཉེར་རྒྱུ་བཅོ་བརྒྱད་པོ་ནི། བཅོ་བརྒྱད་ཐམས་ཅད་ཟག་དང་བཅས། །ཞེས་འབྱུང་བ་ལས་ཟག་
བཅས་ཁོ་ན་ཡིན་ལ། སྐབས་འདིར་རྟེན་འབྲེལ་བཞི་ཙམ་ལས་མི་འཆད་པའི་རྒྱུ་མཚན་ཡང༌
བཤད་དང་འཆད་པར་འགྱུར་བ་གཞན། །ཞེས་འབྱུང་བ་ལས། ཁ་ཅིག་བཤད་ཟིན་པ་དང་། ཁ་
ཅིག་འཆད་འགྱུར་ཡིན་པའི་ཆ་ནས་སོ།
གསུམ་པ་ཀུན་ནས་ཉོན་མོངས་སོགས་གསུམ་ང་སྦྱར་ནས་བཤད་པ་ཡོད་དེ། འདིར་
ནི་ཉོན་མོངས་ས་བོན་བཞིན། །ཀླུ་བཞིན་རྩ་བཞིན་ལྗོན་ཤིང་བཞིན། །དེ་བཞིན་ཤུན་པ་བཞིན་
དུ་འདོད། །ལས་ནི་ཤུན་བཅས་འབྲས་དང་འདྲ། །དེ་བཞིན་སྨན་དང་མེ་ཏོག་བཞིན། །གཞི་ནི་
བཟའ་བཏུང་གྲུབ་པ་བཞིན། །ཞེས་འབྱུང་བ་ལས། ཉོན་མོངས་པའི་རྟེན་འབྲེལ་ནི་ས་བོན། ཀླུ།
རྩྭ ལྗོན་ཤིང་། ཤུན་པ་སྟེ་ལྔ་དང་འདྲ། ལས་ཀྱི་(༧༣ན)རྟེན་འབྲེལ་ནི། ཤུན་པ་དང་བཅས་
པའི་འབྲས། སྨན། མེ་ཏོག་སྟེ་གསུམ་དང་འདྲ གཞིའི་རྟེན་འབྲེལ་ནི། བཟའ་བཏུང་གྱི་
གཡོས་ལེགས་པར་གྲུབ་པ་དང་འདྲ་བའི་ཕྱིར།
༼སྲིད་ཞིའི་སྒོ་ནས་མཇུག་བསྡུ་བའི་སྐབས།༽ ༽
གསུམ་པ་སྲིད་ཞིའི་སྒོ་ནས་མཇུག་བསྡུ་བ་ཡོད་དེ། སྲིད་པ་བཞི་པོ་དེ་དག་ལས། །སྐྱེ་བའི་
སྲིད་པ་ཉོན་མོངས་ཅན། །རང་གི་ས་པའི་ཉོན་མོངས་ཀུན། །གཞན་རྣམས་གསུམ་པོ་གཟུགས་
མེད་གསུམ། །ཞེས་འབྱུང་བ་ལས། བར་སྲིད་སྐྱེ་སྲིད་འཆི་སྲིད་སྔོན་དུས་ཀྱི་སྲིད་པ་སྟེ་བཞི་ཡོད་
པ་ལས། སྐྱེ་སྲིད་ནི་ཉོན་མོངས་ཅན་དུ་ངེས་ལ། དེ་ཡང་རང་སའི་ཉོན་མོངས་དང་། ཉེ་ཉོན་ཆིག་སྐྱ་
མི་ཐུབ་པ་ཀུན་གྱི་ཉིང་མཚམས་སྦྱར་བའི་ཕྱིར་དང༌། གཞན་བར་སྲིད། འཆི་སྲིད། སྔོན་དུས་ཀྱི་
སྲིད་པ་གསུམ་ལ་དགེ་བ་དང་ཉོན་མོངས་ཅན་དང་། མ་བསྒྲིབས་ལུང་མ་བསྟན་དང་གསུམ་ཡོད།
གཟུགས་མེད་ཁམས་ན་བར་སྲིད་མ་གཏོགས་གཞན་གསུམ་ཡོད་པ་སོགས་ཡིན་པའི་ཕྱིར།
-121-

ཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ།
ཉི་ཁྲེ།w806།། ༼གང་གིས་གནས་པ་ཟས་ཀྱི་རྟེན་འབྲེལ་གྱི་སྐབས།༽ gyngn
གཉིས་པ་གང་གིས་གནས་པ་ཡོད་དེ། འགྲོ་བ་ཟས་ཀྱིས་གནས་པ་ཡིན། །ཞེས་པ་ལྟར་
ཡིན་པའི་ཕྱིར། ཟས་ཀྱི་རང་བཞིན་ཀྱང་ཡོད་དེ། ཁམ་གྱི་ཟས་ནི་འདོད་པ་ན། སྐྱེ་མཆེད་གསུམ་
གྱི་བདག་ཉིད་དོ། །ཞེས་འབྱུང་བ་ལས། ཁམ་ཟས་ནི་འདོད་པ་ཁོ་ན་ན་ཡོད་ཅིང་། དྲི་རོ་རེག་བྱའི་
སྐྱེ་མཆེད་གསུམ་གྱི་བདག་ཉིད་ཡིན་པའི་ཕྱིར། དེ་ཡང་གཟུགས་ཀྱི་སྐྱེ་མཆེད་ནི་ཟས་མ་
གཟུགས་ཀྱི་སྐྱེ་མཆེད་མ་ཡིན་དེས། །རང་དབང་གྲོལ་ལ་མི་ཕན་ཕྱིར། །ཞེས་འབྱུང་བ་ལས།
དེས་རང་གི་དབང་པོ་དང་འབྱུང་བ་ཆེན་པོ་ལ་མི་ཕན་པའི་ཕྱིར་དང་། གྲོལ་བ་ཕྱིར་མི་འོང་དང་
དགྲ་བཅོམ་པས་ཟས་ཡིད་དུ་འོང་བ་མཐོང་ཡང་ཕན་ཐོགས་པ་མེད་པའི་ཕྱིར་དང་། རེག་དང་
སེམས་པ་རྣམ་ཤེས་ནི། །ཟག་བཅས་ཟས་ཡིན་གསུམ་དག་ན། །ཞེས་འབྱུང་བ་ལས། རེག་
པའི་ཟས་དང་སེམས་པའི་ཟས་དང་རྣམ་ཤེས་ཀྱི་ཟས་གསུམ་ནི་ཟག་བཅས་ཁོ་ན་ཡིན་ཞིང་
འདོད་པ་ལ་སོགས་པའི་ཁམས་གསུམ་ཀ་ན་ཡོད་པའི་ཕྱིར། བར་སྲིད་ཀྱི་མིང་གི་རྣམ་གྲངས་
གོང་དུ་བཤད་པ་ལྟར་ཡིན་ཞིང་། ཡིད་ལས་བྱུང་དང་སྲིད་ཚོལ་དང་། །དྲི་ཟ་སྲིད་པ་བར་མ་དང་། །
འགྲུབ་པའོ། །ཞེས་པ་ལས་འགྲུབ་ཅིང་། །ཟས་བཞིའི་ངེས་པ་ཡང་གསུངས་པ་ཡིན་ཏེ། འདི་
ལ་གནས་དང་ནི། །རྟེན་པ་རྒྱས་པའི་དོན་དུ་གཉིས། །སྲིད་གཞན་འཕེན་དང་འགྲུབ་པ་ཡི། །
དོན་དུ་གཉིས་ཏེ་གོ་རིམ་བཞིན། །ཞེས་འབྱུང་བ་ལས། སྐྱེས་ཟིན་གྱི་སྲིད་པ་གསོ་བའི་དབང་
དུ་བྱས་ནས་ཁམ་ཟས་དང་རེག་པའི་ཟས་གཉིས་སུ་ངེས། སྲིད་པར་སྐྱེ་བའི་དབང་དུ་བྱས་ནས་
སེམས་པའི་ཟས་དང་། རྣམ་ཤེས་ཀྱི་ཟས་གཉིས་སུ་ངེས་ཤིང་། རྒྱུ་མཚན་དེས་ན། སྔ་མ་གཉིས་
ལ་མ་མ་ལྟ་བུ་དང༌། ཕྱི་མ་གཉིས་ལ་མ་ལྟ་བུ་ཞེས་འགྲེལ་པར་འབྱུང་བའི་ཕྱིར། ཟས་བཞིའི་ངོས་
འཛིན་ཡོད་དེ། སྣ་ལྕེ་ལུས་གསུམ་གང་རུང་གི་ཁམས་སུ་བཅད་ནས་ཟ་བའི་དྲི་རོ་རེག་བྱའི་སྐྱེ་
-122-

ཆོས་མངོན་པ་མཛོད་ཀྱི་དགོངས་པ་ལེགས་པར་བཤད་པ་ཤེས་བྱ་རབ་གསལ་ལས་ག འཇིག་རྟེན་བསྟན་པ
མཆེད་གསུམ་གང་རུང་དེ་དང་པོ་དང་། ཡུལ་དབང་རྣམ་ཤེས་གསུམ་འདུས་ནས་ཡུལ་གྱི་འགྱུར་
བ་གཅོད་པར་བྱེད་པའི་ཟས་དེ་གཉིས་པ་དང་། རེག་པ་དང་བཅས་ཏེ་སེམས་པར་བྱེད་པའི་
ཟས་དེ་གསུམ་པ་དང་། རེ་བ་དང་བཅས་པའི་སེམས་པ་དང་མཚུངས་པར་ལྡན་པའི་ཟག་
བཅས་ཀྱི་རྣམ་ཤེས་དེ་བཞི་པ་ཡིན་པའི་ཕྱིར
གསུམ་པ་མཐར་འགྲོ་བའི་ཚུལ་ཡོད་དེ། སེམས་གང་ལ་གནས་ནས་སྐྱེ་འཆི་བྱེད་པ་དང་།
ལུས་ཀྱི་ཕྱོགས་གང་ནས་དབང་པོ་དོར་ཚུལ་གཉིས་སུ་ཡོད་པའི་ཕྱིར། དང་པོ་ཡོདདེ། འཆད་དང་
འཚམས་སྦྱོར་འདོད་ཆགས་བྲལ། །ཉམས་དང་འཆི་འཕོ་(༧༤ན)སྐྱེ་བ་ནི། །ཡིད་ཀྱི་རྣམ་ཤེས་
ཁོ་ནར་འདོད། །ཞེས་འབྱུང་བ་ལས། དགེ་རྩ་ཆད་པ་དང་། དགེ་བ་མཚམས་སྦྱོར་བ་དང་། ཁམས་
ལ་འདོད་ཆགས་དང་འབྲལ་བར་བྱེད་པ་དང་། ཆགས་པས་ཉམས་པ་དང་། འཆི་འཕོ་བ་དང་།
སྐྱེ་པ་ལེན་པའི་ཚེ་རྣམ་པར་ཤེས་པ་རྣམས་ཀྱི་ནང་ནས་ཡིད་ཀྱི་རྣམ་ཤེས་ཁོ་ནས་བྱེད་པར་འདོད་
པའི་ཕྱིར་དང་ཚོར་བ་གང་ལ་གནས་ནས་བྱེད་པ་ཡང་། འཆི་འཕོ་སྐྱེ་བ་བཏང་སྙོམས་ལ། །ཞེས་
བཏང་སྙོམས་ཁོ་ནས་བྱེད་བར་གསུངས་པའི་ཕྱིར་དང་རྩེ་གཅིག་སེམས་མེད་ལ་དེ་མེད། །ཞེས་
འབྱུང་བ་ལས ཡིད་ཤེས་ཡིན་ཀྱང་གང་ཟག་གི་བདག་མེད་ལྟ་བུ་ལ་རྩེ་གཅིག་ཏུ་མཉམ་པར་
གཞག་པའི་ཚེ འཆི་འཕོ་བ་མེད་པ་དང་། སེམས་མེད་ཀྱི་སྙོམས་འཇུག་གཉིས་ལ་གནས་པའི་
ཚེ་ཡང་དེ་མེད་པའི་ཕྱིར།
འོ་ན། འཆི་སྲིད་ལ་དགེ་མི་དགེ་ལུང་མ་བསྟན་གསུམ་ཡོད་ན། དགྲ་བཅོམ་སེམས་གང་ལ་
གནས་ནས་མྱ་ངན་ལས་འདའ་བ་ཡིན། ཟེར་ན བཤད་དུ་ཡོད་དེ། མྱ་ངན་འདའ་ལུང་བསྟན་
མིན་གཉིས། །ཞེས་འབྱུང་བ་ལས། འདོད་པར་ཡིན་ན། སྤྱོད་ལམ་པ་དང་རྣམ་སྨིན་སྐྱེས་ཏེ
ལུང་མ་བསྟན་གྱི་སེམས་གཉིས་ལ་བརྟེན་ནས་འདའ་པའི་ཕྱིར
གཉིས་པ་ལུས་ཀྱི་ཕྱོགས་གང་ནས་དབང་པོ་དོར་ཚུལ་ཡོད་དེ། འོག་མི་ལྷར་འགྲོ་མི་སྐྱེ་
རྣམས །རིམ་གྱིས་འཆི་ན་རྐང་པ་དང་། །ལྟེ་བ་སྙིད་ཁར་ཡིད་འཆི་འཕོ། །ཞེས་འབྱུང་བ་ལས
-123

1129736432!! ཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ། པ :ང༌།
ཅིག་ཅར་འཆི་ན་དབང་པོ་སོགས་ཅིག་ཅར་འགག་པར་འགྱུར་ཞིང༌། རིམ་ཀྱིས་འཆི་བའི་ཚེ་ན་
ངན་སོང་དང་མི་དང་ལྷར་སྐྱེ་ཞིང་། མི་སྐྱེ་བའི་དགྲ་(༧༤ བ)བཅོམ་པ་ཡིན་ན། རིམ་པ་བཞིན་
དང་པོ་གཉིས་རྐང་པ་དང་། ལྟེ་བ་ནས་དང་། ཕྱི་མ་གཉིས་སྙིང་ཁར་རྣམ་ཤེས་འགག་པ་སོགས་
ཡིན་པའི་ཕྱིར། འཆི་འཕོ་བའི་རྒྱུ་ཡང་ཡོད་དེ། གནད་གཅོད་པ་ནི་ཆུ་སོགས་ཀྱིས། །ཞེས་འབྱུང་
བ་ལས། གནད་གཅོད་པའི་དབང་གིས་འཆི་འཕོ་བའི་ཕྱིར་དང་། ལུས་ཀྱི་ཆ་གང་ཉམས་ནས་
འཆི་བ་ནི་གནད་དང༌། དེ་གཅོད་པ་ཡང་ལུས་ཀྱི་ཆུ་ཁམས་སོགས་འབྱུང་བ་གསུམ་ཆ་མ་སྙོམས་
པར་འཁྲུགས་པ་ལས་ཡིན་པ་མ་གཏོགས ས་ཁམས་འཁྲུགས་པས་གནད་མི་གཅོད་པའི་ཕྱིར།
འཆི་འཕོ་བའི་གང་ཟག་དེ་ལ་ཡང་གསུམ་དུ་ཡོད་དེ། འཕགས་དང་མཚམས་མེད་བྱེད་པ་དག །
ཡང་དག་ལོག་པ་ཉིད་དུ་ངེས། །ཞེས་འབྱུང་བ་ལས། ཡང་དག་པར་ངེས་པ། ལོག་པར་ངེས་
པ །མ་ངེས་པ་གསུམ་དུ་ཡོད་ཅིང་། ངོས་འཛིན་ཀྱང་འཕགས་པའི་གང་ཟག་དང་པོ་དང།
མཚམས་མེད་བྱེད་པའི་གང་ཟག་གཉིས་པ་དང་། རྐྱེན་ལ་ལྟོས་ནས་ཡང་དག་པར་དང་ལོག་པ་
ཅི་རིགས་པར་འགྱུར་སྲིད་པའི་གང་ཟག་གསུམ་པ་ཡིན་པའི་ཕྱིར།
གང་དུ་སྐྱེ་བ་སྣོད་ཀྱི་འཇིག་རྟེན་བཤད་པ །
༼རྟེན་རླུང་གི་དཀྱིལ་འཁོར་དང་གླིང་སོགས་ཆགས་ཚུལ་གྱི་སྐབས།༽ ༥ཎཾ་
རི་
གཉིས་པ་སྣོད་ཀྱི་འཇིག་རྟེན་བཤད་པ་ལ་གཉིས་ཡོད་དེ། སྟོང་གསུམ་གྱི་འཇིག་རྟེན་གྱི་
ཁམས་ཀྱི་རྣམ་གཞག་དང་། ཕྱོགས་བཅུའི་ཞིང་ཚད་མེད་པར་བསྟན་པ་དང་གཉིས་སུ་ཡོད་པའི་
ཕྱིར དང་པོ་བཤད་དུ་ཡོད་དེ། སྣོད་ཀྱི་འཇིག་རྟེན་ཆགས་པའི་ཚུལ་དང་། ཚད་དང་། ཞར་ལ་
སེམས་ཅན་གྱི་ཚད་དང་དེ་དག་འཇལ་བྱེད་ཀྱི་ཚད་བཤད་པ་དང་བཞིར་ཡོད་པའི་ཕྱིར། དང་པོ་
ཡོད་དེ། འོག་གཞི་རླུང་དཀྱིལ་སོགས་ཆགས་པའི་ཚུལ་དང་། སྟེང་གི་རི་མཚོ་གླིང་གསུམ་ཆགས་
-124-

ཆོས་མངོན་པ་མཛོད་ཀྱི་དགོངས་པ་ལེགས་པར་བཤད་པ་ཤེས་བྱ་རབ་གསལ་ལས་གནས་གསུམ་པ་འཇིག་རྟེན་བསྟན་པ།
ཚུལ་དང༌། སེམས་ཅན་གྱི་གནས་གཞན་(༧༥ ན)བྱེ་བྲག་ཏུ་བཤད་པ་རྣམས་སུ་ཡོད་པའི་ཕྱིར།
དང་པོ་ཡོད་དེ། དེ་ལ་སྣོད་ཀྱི་འཇིག་རྟེན་གྱི། །གནས་པར་འདོད་པའི་འོག་དག་གི །རླུང་གི་
དཀྱིལ་འཁོར་རྔམས་སུ་ནི། །ས་ཡ་དྲུག་འབུམ་གྲངས་མེད་དོ། །ཆུ་རྔམས་འབུམ་ཕྲག་བཅུ་
གཅིག་དང་། །སྟོང་ཕྲག་དག་ནི་ཉི་ཤུའོ། །ཕྱིས་ནི་རྔམས་སུ་འབུམ་ཕྲག་བརྒྱད། །ལྷག་མ་དག་
ནི་གསེར་དུ་འགྱུར། །ཆུ་དང་གསེར་གྱི་དཀྱིལ་འཁོར་གྱི། །ཐད་དཀར་འབུམ་ཕྲག་བཅུ་གཉིས་
དང་། སྟོང་ཕྲག་གསུམ་དང་བརྒྱ་ཕྲག་ནི། །ཕྱེད་དང་ལྔ་རྣམས་ཁོ་ནའོ། ཁོར་ཡུག་ཏུ་ནི་སུམ་
འགྱུར་རོ། །ཞེས་འབྱུང་བ་ལས། བར་བསྐལ་ཉི་ཤུར་ནམ་མཁའ་སྟོང་པར་གནས་པའི་ངང་ནས་
བསམ་གཏན་གཉིས་པ་ནས་རླུང་ཅུང་ཟད་འོག་ཏུ་བབས་པ་ལས། བསམ་གཏན་དང་པོའི་གཞལ་
མེད་ཁང་དེ་ཆགས། དེ་ནས་རླུང་ཅུང་ཟད་འོག་ཏུ་བབས་པ་ལས། རིམ་པ་བཞིན་གཞན་འཕྲུལ་
དང་དབང་བྱེད་ནས་འཐབ་བྲལ་གྱི་གཞལ་མེད་ཁང་གི་བར་ཆགས། དེ་ནས་རླུང་འོག་ཏུ་བབས་
པ་ཡུན་རིང་དུ་བསགས་པ་ལས། འོག་གཞི་རླུང་གི་དཀྱིལ་འཁོར་རྔམས་སུ་དཔག་ཚད་འབུམ་
ཕྲག་བཅུ་དྲུག་དང༌། རྒྱར་གྲངས་མེད་གཅིག་པ། ཚན་པོ་ཆེའི་རྡོ་རྗེས་ཀྱང་གཞིག་པར་མི་ནུས་
པ་ཅིག་ཆགས། དེ་རྗེས་སེམས་ཅན་སྤྱི་མཐུན་གྱི་ལས་ཀྱི་དབང་གིས་ནམ་མཁའ་ལ་སྤྲིན་གསེར་
གྱི་སྙིང་པོ་ཅན་འཁྲིགས་པ་ལས་ཆར་གྱི་རྒྱུན་ཤིང་རྟའི་འཕང་ལོ་ཙམ་བབས་པའི་རྐྱེན་གྱིས་ཆུའི་
དཀྱིལ་འཁོར་རྔམས་སུ་དཔག་ཚད་འབུམ་ཕྲག་བཅུ་གཅིག་དང་། སྟོང་ཕྲག་ཉི་ཤུ་ཡོད་པ་ཞིག་
ཆགས དེ་ཕྱོགས་བཞི་ནས་རླུང་(༧༥བ)གིས་བསྲུབས་པས་འོ་མ་སྐོལ་བ་ལས་དཀྲིས་མའི་ཚུལ་
དུ་གསེར་གྱི་ས་གཞི་རྔམས་སུ་དཔག་ཚད་གསུམ་འབུམ་ཉི་ཁྲི་ཡོད་པ་ཞིག་ཆགས། གསེར་དཀྱིལ་
ཆགས་ཟིན་པའི་རྗེས་སུ་ཆུ་དཀྱིལ་རྔམས་སུ་དཔག་ཚད་འབུམ་ཕྲག་བརྒྱད་དུ་འགྱུར་བ་དང་།
ཆུ་གསེར་གཉིས་ཀའི་རྒྱར་ཤར་མཐའ་ནས་ནུབ་མཐའི་བར་དང་། བྱང་མཐའ་ནས་ལྷོ་མཐའི་
བར་དཔག་ཚད་འབུམ་ཕྲག་བཅུ་གཉིས། སྟོང་ཕྲག་གསུམ། ཕྱེད་དང་ལྔ་བརྒྱ་རྣམས་དང་། ཁོར་
ཡུག་ཏུ་དེའི་གསུམ་འགྱུར་ཡོད་པའི་ཕྱིར།
-125-

༼།pཌ་་mni- ཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ
ི། གཉིས་པ་སྟེང་གི་རི་མཚོ་གླིང་གསུམ་གྱི་ཆགས་ཚུལ་བཤད་དུ་ཡོད་དེ། རི་ཆགས་ཚུལ་
དང་། མཚོ་ཆགས་ཚུལ་དང་། གླིང་ཆགས་ཚུལ་དང་གསུམ་ཡོད་པའི་ཕྱིར། དང་པོ་ཡོད་དེ། དེ་
ལ་ལྷུན་པོ་གཉའ་ཤིང་འཛིན། །གཤོལ་མདའ་འཛིན་དང་སེང་ལྡེང་ཅན། །དེ་བཞིན་ལྟ་ན་སྡུག་
རི་དང་། །རྟ་རྣ་དང་ནི་རྣམ་འདུད་དང་། །མུ་འཁྱུད་འཛིན་རིའོ་དེ་ནས་ནི། །གླིང་རྣམས་ཡིན་ནོ་
དེ་དག་གི །ཕྱི་རོལ་ན་ནི་ཁོར་ཡུག་སྟེ། །བདུན་ནི་གསེར་ཡིན་དེ་ལྕགས་སོ། །ལྷུན་པོ་རིན་
ཆེན་བཞིའི་རང་བཞིན། །ཆུ་ཡི་ནང་དུ་བརྒྱད་ཁྲི་དག །ནུབ་བོ་དེ་བཞིན་སྟེང་དུ་ཡང་། །དཔག་
ཚད་དག་ནི་བརྒྱད་ཁྲིའོ། །བརྒྱད་པོ་འཕང་དུ་ཕྱེད་ཕྱེད་བྲི། །དེ་དག་རྔམས་སུའང་འཕང་དང་
མཉམ །ཞེས་འབྱུང་བ་ལས། གསེར་དཀྱིལ་ཆགས་པའི་རྗེས་སུ་སེམས་ཅན་སྤྱི་མཐུན་གྱི་ལས་
ཀྱི་དབང་གིས་ཁམས་སྣ་ཚོགས་པའི་སྙིང་པོ་ཅན་གྱི་སྤྲིན་ནམ་མཁའ་ལ་འཁྲིགས་པ་ལས། ཆར་
གྱི་རྒྱུན་བབས་པའི་རྐྱེན་གྱིས་ཕྱིའི་རྒྱ་མཚོ་ཆེན་པོ་དེ་ཆགས། དེ་ཕྱོགས་བཞི་ནས་རླུང་གིས་
བསྲུབས་པས་(༧༦ན)ཁམས་རབ་ལ་དངུལ། བཻ་ཌཱུརྱ། ཤེལ་དམར་པོ། གསེར་ཏེ་རིན་པོ་ཆེ་སྣ་
བཞི་ལས་གྲུབ་པའི་རི་རབ་ལྷུན་པོ། འབྲིང་རྣམས་ལ་གཉའ་ཤིང་འཛིན་སོགས་གསེར་གྱི་རི་
བདུན་ཆགས་ཤིང་། ཕྱོགས་བཞི་ན་གླིང་བཞི་དང་། མཚམས་ན་གླིང་ཕྲན་རྣམས་དང་དེ་རྣམས་
ཀྱི་ཕྱི་རོལ་ན་ལྕགས་ལས་བྱས་པའི་ཁོར་ཡུག་ཡོད། དེ་དང་རི་བརྒྱད་ཀྱི་འཕང་ཚད་ཆུའི་ནང་དུ་
བརྒྱད་ཁྲི་ནུབ་པ་འདྲ་ཡང་ཆུ་མཚམས་ཡན་ཆད་དུ་ལྷུན་པོ་བརྒྱད་ཁྲི་དང་གཉའ་ཤིང་
འཛིན་བཞི་ཁྲི་འཕགས་པ་ནས་ཁོར་ཡུག་གི་བར་འཕང་ཕྱེད་ཕྱེད་དབྲི་བ་དང་། རྔམས་སུ་སྟེ་
ཞིང་གི་རྒྱར་ནི་ཆུ་མཚམས་ཡན་ཆད་དུ་འཕགས་པའི་རང་རང་གི་འཕང་དང་མཉམ་པའི་ཕྱིར།
གོང་དུ་རླུང་དཀྱིལ་ལ་རྔམས་འཕང་དུ་བཤད་པ་དང་། འདིར་ཞེང་གི་རྒྱར་བཤད་པ་གཉིས་མི་
འགལ་ཏེ གང་ལ་སྦྱར་ཡང་མི་རུང་བ་མེད་པའི་ཕྱིར།
གཉིས་པ་མཚོ་ཆགས་ཚུལ་ཡོད་དེ། དེ་དག་བར་བདུན་རོལ་མཚོ་ཡིན། །དང་པོ་སྟོང་
ཕྲག་བརྒྱད་ཅུའོ། །དེ་ནི་ནང་གི་རྒྱ་མཚོ་ཡིན། །དེ་ཡི་ངོས་ལ་སུམ་འགྱུར་རོ། །རོལ་མཚོ་གཞན་
126-

ཆོས་མངོན་པ་མཛོད་ཀྱི་དགོངས་པ་ལེགས་པར་བཤད་པ་ཤེས་བྱ་རབ་གསལ་ལས་གནས་གསུམ་པ་འཇིག་རྟེན་བསྟན་པ
ནི་ཕྱེད་ཕྱེད་དོ། །ལྷག་མ་ཕྱི་ཡི་མཚོ་ཆེན་ཡིན། །འབུམ་ཕྲག་གསུམ་དང་སྟོང་ཕྲག་ནི། །ཉི་ཤུ་
གཉིས་སོ། །ཞེས་འབྱུང་བ་ལས། ལྷུན་པོ་ནས་མུ་ཁྱུད་འཛིན་རིའི་བར་གྱི་མཚོ་བདུན་ནི་གསེར་
རི་རྣམས་དང་འདྲ་བར་ཁམས་འབྲིང་ལ་ཆགས་པ་དང༌། ཡན་ལག་བརྒྱད་ལྡན་གྱི་ཆུས་གང་
ཞིང ཀླུ་ཆེན་པོ་རྣམས་རོལ་བར་བྱེད་པས་རོལ་མཚོ་ཡིན་ལ། རོལ་མཚོ་དང་པོའི་ཁ་ཞེང་དུ་
དཔག་ཚད་བརྒྱད་ཁྲི་དང་། ངོས་ལ་གཉའ་ཤིང་འཛིན་གྱི་འགྲམ་ནས་གཞལ་ན་དེ་སུམ་(༧༦ བ
འགྱུར་དང་། རོལ་མཚོ་གཞན་དྲུག་ནི་ནང་མ་ནང་མ་ལས་ཕྱི་མ་ཕྱི་མ་ཁ་ཞེང་ཕྱེད་ཕྱེད་ཀྱིས་
དབྲི་བ་དང་། མུ་ཁྱུད་འཛིན་རི་ནས་ཁོར་ཡུག་གི་བར་ན། ཕྱིའི་རྒྱ་མཚོ་ཆེན་པོ་ཁ་ཞེང་དུ་དཔག་
ཚད་སུམ་འབུམ་ཉི་ཁྲི་ཉིས་སྟོང་དང་བཅས་པ་ཞིག་ཡོད་པའི་ཕྱིར།
གསུམ་པ་གླིང་ཆགས་ཚུལ་ཡོད་དེ། ཁམས་ཐ་མ་ལ་ཆགས་ཤིང་། དེ་ཡང་གཙོ་བོ་བཤད་
པ་གླིང་ཕྲན་བཤད་པ། འཛམ་བུའི་གླིང་གི་ཁྱད་ཆོས་བྱེ་བྲག་ཏུ་བཤད་པ་རྣམས་སུ་ཡོད་པའི་
ཕྱིར། དང་པོ་ཡོད་དེ། དེ་ལ་ནི། །འཛམ་བུའི་གླིང་སྟེ་ངོས་གསུམ་ལ། །སྟོང་ཕྲག་གཉིས་སོ་ཤིང་
རྟའི་དབྱིབས། །གཅིག་ལ་དཔག་ཚད་ཕྱེད་དང་བཞི། །ཤར་གྱི་ལུས་འཕགས་ཟླ་གམ་འདྲ།
ངོས་གསུམ་འདི་དང་འདྲ་གཅིག་ལ། །དཔག་ཚད་སུམ་བརྒྱ་ལྔ་བཅུའོ། །བ་ལང་སྤྱོད་ནི་ཟླུམ་པོ་
སྟེ། །སྟོང་ཕྲག་ཕྱེད་དང་བརྒྱད་ཡིན་ནོ། །དེ་དབུས་སྟོང་ཕྲག་ཕྱེད་དང་གསུམ། །སྒྲ་མི་སྙན་བརྒྱད་
གྲུ་བཞིར་མཉམ། །ཞེས་འབྱུང་བ་ལས། འཛམ་བུའི་གླིང་ནི་ཤིང་རྟའི་དབྱིབས་ཅན། ངོས་གསུམ་
ལ་དཔག་ཚད་སྟོང་ཕྲག་གཉིས་གཉིས་དང་། ངོས་གཅིག་ལ་དཔག་ཚད་ཕྱེད་དང་བཞི་ཡོད་པ།
ལུས་འཕགས་གླིང་ནི་ཟླ་གམ་གྱི་དབྱིབས་ཅན། ངོས་གསུམ་གླིང་འདི་དང་ཚད་འདྲ་ཞིང་། ངོས་
གཅིག་ལ་དཔག་ཚད་སུམ་བརྒྱ་ལྔ་བཅུ་ཡོད་པ། བ་ལང་སྤྱོད་གླིང་ནི་ཟླུམ་པོའི་དབྱིབས་ཅན།
མཐའ་སྐོར་དུ་དཔག་ཚད་སྟོང་ཕྲག་ཕྱེད་དང་བརྒྱད་དང་། ཐད་དཀར་སྟོང་ཕྲག་ཕྱེད་དང་གསུམ་
ཡོད་པ། སྒྲ་མི་སྙན་གླིང་ནི་གྲུ་བཞི་པའི་དབྱིབས་ཅན་ངོས་རྣམས་མཉམ་པ། མཐའ་སྐོར་དུ་དཔག་
ཚད་སྟོང་ཕྲག་བརྒྱད་ཡོད་པ་སོགས་ཡིན་པའི་ཕྱིར། གླིང་བཞིའི་ནམ་མཁའི་ཁ་དོག་ཀྱང་ཤར་
-127-

བར་ཆ༽pgལ་༽ཆུ་( 9༦༩ ) ཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ  ཿ་གྱི་ཌཟིན་་་3ཚེ159
ནས་བརྩམས་ཏེ་རིམ་པ་བཞིན་དཀར་སྔོ་དམར་སེར་དུ་སྣང་སྟེ། (༧༧ན) རི་རབ་ཀྱི་ཕྱོགས་བཞིའི་
མདངས་རྒྱ་མཚོ་དང་། དེ་ནམ་མཁའ་ལ་འཕོག་པའི་ཕྱིར་རོ།།
༑ གཉིས་པ་གླིང་ཕྲན་བརྒྱད་བཤད་དུ་ཡོད་དེ། དེ་ཡི་བར་གྱི་གླིང་བརྒྱད་ནི། །ལུས་དང་ལུས་
འཕགས་སྒྲ་མི་སྙན། །སྒྲ་མི་སྙན་གྱི་ཟླ་དང་ནི། །རྔ་ཡབ་དང་ནི་རྔ་ཡབ་གཞན། །གཡོ་ལྡན་དང་
ནི་ལམ་མཆོག་འགྲོ །ཞེས་འབྱུང་བ་ལས། ལུས་དང་ལུས་འཕགས་ཏེ་ཤར་གྱི་གླིང་ཕྲན་གཉིས།
རྔ་རབ་དང་རྔ་ཡབ་གཞན་ཏེ་ལྷོའི་གླིང་ཕྲན་གཉིས། གཡོ་ལྡན་དང་ལམ་མཆོག་འགྲོ་སྟེ་ནུབ་ཀྱི་
གླིང་ཕྲན་གཉིས སྒྲ་མི་སྙན་དང་སྒྲ་མི་སྙན་གྱི་ཟླ་སྟེ་བྱང་གི་གླིང་ཕྲན་གཉིས་རྣམས་ཡོད་པའི་ཕྱིར།
དེ་རྣམས་སུ་སེམས་ཅན་གང་གནས་པ་ཡང་ཡོད་དེ། རང་འགྲེལ་ལས། ཐམས་ཐམས་ཅད་ན་ཡང་མི་
རྣམས་གནས་སོ ཁ་ཅིག་ནི་སྲིན་པོ་དག་གནས་སོ། །ཞེས་ཟེར་རོ། ཞེས་གསུངས་ཞིང་། གང་
སྤེལ་ལས། གཅིག་ན་སྲིན་པོ་དག་གནས་སོ། །ཞེས་བྱ་བ་ནི་རྔ་ཡབ་བོ། །ཞེས་གསུངས་པ་ལས་
གྲུབ་པའི་ཕྱིར
གསུམ་པ་འཛམ་བུའི་གླིང་གི་ཁྱད་ཆོས་བྱེ་བྲག་ཏུ་བཤད་པ་ཡོད་དེ། འདི་ནས་བྱང་དུ་
རི་ནག་པོ །དགུ་འདས་གངས་རིའོ་དེ་ནས་ནི། །སྤོས་ངད་ལྡན་པའི་ཚུར་རོལ་ན །མཆུ་ཞེང་
ལྔ་བཅུ་ཡོད་པའི་མཚོ། །ཞེས་འབྱུང་བ་ལས། གཙོ་བོ་དངོས་བསྟན་གྱི་དབང་དུ་བྱས་ནས་བཤད་
ན། མ་ག་དྷ་རྡོ་རྗེའི་གདན་ནས་བྱང་དུ་རི་ཁ་དོག་ནག་པོ་དགུ་འདས་པ་པ་གངས་རི་ཏི་སེ་དང་
དེའི་ཕྱི་རོལ་གྱི་རི་སྤོས་ངད་ལྡན་པའི་ཚུར་རོལ་ན། ཡན་ལག་བརྒྱད་ལྡན་གྱི་ཆུས་གང་བའི་མཚོ་
མ་དྲོས་པ། མཆུ་ཞེང་གཉིས་ཀར་དཔག་ཚད་ལྔ་བཅུ་ལྔ་བཅུ་ཡོད་པ། འགྲམ་ན་ཤིང་འཛམ་བུ་
(༧༧བ)ཞེས་པ་འབྲས་བུ་ཕུན་སུམ་ཚོགས་པ་དང་ལྡན་པ། དེ་དག་གི་དབང་གིས་འཛམ་བུའི་
གླིང་ཞེས་པའི་མིང་ཆགས་ཤིང་། རྫུ་འཕྲུལ་དང་མི་ལྡན་པའི་མིས་བགྲོད་པར་དཀའ་བ་སོགས་
ཡིན་པའི་ཕྱིར་དང༌། ཁ་སྐད་ན་ཁྱད་ཆོས་མང་དུ་ཡོད་པའི་ཕྱིར། ཕྱི་མ་འདི་དེར་ཐལ། མཚོ་
དབྱིབས་གྲུ་བཞི་པ། ཆུ་བོ་བཞི་འབབ་པའི་ཚེ་རིམ་པ་བཞིན། ཤར་ཕྱོགས་གླང་པོའི་ཁ་འདྲ་བ་
-128-

ཆོས་མངོན་པ་མཛོད་ཀྱི་དགོངས་པ་ལེགས་པར་བཤད་པ་ཤེས་བྱ་རབ་གསལ་ལས་གནས་གསུམ་པ་འཇིག་རྟེན་བསྟན་པ
ནས་གང་གཱ་དང་། ལྷོ་ཁྱུ་མཆོག་གི་ཁ་འདྲ་བ་ནས་སིན་དྷུ་དང་། བྱང་སེང་གེའི་ཁ་འདྲ་བ་ནས་
སི་ཏ་དང༌། ནུབ་རྟའི་ཁ་འདྲ་བ་ནས་པཀྵུ་འབབ་པ་ཡིན་པའི་ཕྱིར་ཏེ། མདོ་འཇིག་རྟེན་གདགས་
པ་ལས། ཆུ་ཀླུང་གང་གཱ་སིན་དྷུ་པཀྵུ་དང༌།།སི་ཏ་རྦ་རླབས་གཡོ་བའི་འཕྲེང་བ་ཅན། །འབབ་
ཅིང་ཐམས་ཅད་བསིལ་བའི་ཆུ་ཡིན་ཏེ། །གང་གཱ་ཤར་ཕྱོགས་རྒྱ་མཚོར་འགྲོ་བ་ཡིན། །སིན་དྷུ་ལྷོ་
ཕྱོགས་རྒྱ་མཚོར་འགྲོ་བ་སྟེ། །པཀྵུ་ཡང་ནི་ནུབ་ཕྱོགས་རྒྱ་མཚོར་འགྲོ། །དེ་བཞིན་བྱང་ཕྱོགས་
རྒྱ་མཚོར་སི་ཏ་འགྲོ །ཞེས་འབྱུང་བའི་ཕྱིར། གངས་རི་དང་ཉེ་བ་ན་བྲག་གསེར་གྱི་བྱ་སྐྱིབས་ཞེས་
བྱ་བ་ཚད་མཚོ་དང་མཉམ་པ་དང་། རྫིང་བུ་དལ་གྱིས་འབབ་ཞེས་པ་རྫིང་ཕྲན་ལྔ་བརྒྱས་བསྐོར་
བ་དང་། ཤིང་སཱ་ལའི་རྒྱལ་པོ་རབ་བརྟན་ཞེས་པ་སཱ་ལའི་ཕྲེང་བ་རིམ་པ་བདུན་གྱིས་བསྐོར་བ་
དང༌བརྒྱ་བྱིན་གཡུལ་ངོར་སྤྱོད་པའི་གླང་པོ་ཆེ་རབ་བརྟན་ལུས་དཀར་ལ་མགོ་དམར་བ
མཆེ་བ་དྲུག་དང་ལྡན་པ། འཕང་དུ་དཔག་ཚད་ཕྱེད་དང་གཉིས་ཡོད་པ སྲིད་དུ་ཕྱེད་དང་གསུམ་
དང་། རྒྱབ་ཞེང་དུ་དཔག་ཚད་གཉིས་ཡོད་པ། གླང་པོ་མང་པོས་བསྐོར་བ་དག་དགུན་དཔྱིད་
དབྱར་གསུམ་དུ་བྲག་གསེར་གྱི་བྱ་སྐྱིབས་དང་། རྫིང་བུ་དལ་གྱིས་འབབ་པའི་འགྲམ་དང༌
ཤིང་ས་ལའི་(༧༨ན)ཚལ་དུ་གནས་པ་བྱེད་པ་སོགས་ཡིན་པའི་ཕྱིར། དེ་ཡང་རང་འགྲེལ་དུ
རྫུ་འཕྲུལ་དང་མི་ལྡན་པས་བསྒྲོད་དཀའ་བར་གསུངས་པ་ལ་བརྟེན་ནས་ཆོས་རྗེ་ས་སྐྱ་པས
ད་ལྟའི་ཏི་སེ་དང་མ་དྲོས་པ་འདི་དག་དེ་ཉིད་མཚན་ཉིད་པ་མིན་གསུངས་ཀྱང་། གངས་རིའི་རྩེ་
ལ་མི་རང་ག་བས་མི་བསྒྲོད་་ལ་ལ་དགོངས་པས་སྐྱོན་མེད་དོ།
གསུམ་པ་སེམས་ཅན་གྱི་གནས་གཞན་བྱེ་བྲག་ཏུ་བཤད་པ་ཡོད་དེ། དངོས་དང་ཞར་
བྱུང་གཉིས་སུ་ཡོད་པའི་ཕྱིར། དང་པོ་ཡོད་དེ། ངན་སོང་གི་གནས་བཤད་པ། མཐོ་རིས་གནས་
བཤད་པ་གཉིས་སུ་ཡོད་པའི་ཕྱིར། དང་པོ་ཡོད་དེ། འདི་འོག་སྟོང་ཕྲག་ཉི་ཤུ་ན། །མནར་མེད་
པའོ་དེ་ཙམ་མོ། །དེ་ཡི་སྟེང་ན་དམྱལ་བ་བདུན། །བརྒྱད་པོ་ཀུན་ལ་ལྷག་བཅུ་དྲུག དེ་དག་གི་
ནི་ངོས་བཞིན། །མེ་མར་མུར་དང་རོ་མྱགས་དང་། །སྤུ་གྲི་ལམ་སོགས་ཆུ་བོ་ཡིན། །ཆུ་བུར་
-129-

ཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ
ཅན་སོགས་གྲང་བརྒྱད་གཞན། །ཞེས་འབྱུང་བ་ལས དངོས་བསྟན་དམྱལ་བའི་གནས་བཤད་
པ་དང་དེས་མཚོན་ནས་ངན་སོང་གི་གནས་གཞན་བཤད་པ་གཉིས་སུ་ཡོད་པའི་ཕྱིར། དང་
པོ་གྲུབ་སྟེ། འཛམ་གླིང་འདི་ནས་འོག་ཏུ་དཔག་ཚད་ཉི་ཁྲི་ན་མནར་མེད་ཡོད་ཅིང་། གནས་
དེའི་རྒྱ་དང་དཔག་ཚད་ཀྱང་ཉི་ཁྲི་དེ་ཙམ་དང༌དེ་སྟེང་དུ་མས་རིམ་བཞིན་རབ་ཏུ་ཚ་བ ཚ་བ།
ངུ་འབོད་ཆེན་པོ། ངུ་འབོད བསྡུས་འཇོམས། ཐིག་ནག །ཡང་སོས་ཏེ་ཚ་དམྱལ་ལྷག་མ་བདུན་
ཡོད། བརྒྱད་པོ་ཀུན་ལའང་རེ་རེའི་ཕྱོགས་བཞི་ན་ཉེ་འཁོར་གྱི་ཚུལ་དུ་ལྷག་པ་དེ་སྡུག་བསྔལ་
གཉིས་པ་མྱོང་བའི་མེ་མར་མུར་དང་རོ་མྱགས་ཀྱི་འདམ་དང་། སྤུ་གྲིས་གཏམས་(༧༨བ)
ལམ་དང་། ཐལ་ཚན་གྱི་ཆུ་བོ་རབ་མེད་དེ་ཉེ་འཁོར་བའི་དམྱལ་བ་བཅུ་དྲུག་པ་ཚན་པ་བརྒྱད་
དང་། སོགས་ཁོངས་ནས་རལ་གྲི་ལོ་མའི་ནགས་ཚལ་དང་། ལྕགས་ཀྱི་ཤིང་ཤལ་མ་ལའི་ཚལ་
འདོད་པ སྤུ་གྲིའི་ལམ་དང༌། ཕྱོགས་གཅིག་ཏུ་སྡེབས་པ་དང་། ཆུ་བུར་ཅན་དང་། ཆུ་བུར་
རྡོལ་བ་ཅན་དང་སོ་ཐམ་ཐམ་པ་དང་། ཨ་ཆུ་ཟེར་བ་དང་། ཀྱི་ཧུད་ཟེར་བ་དང་། ཨུད་པལ་
ལྟར་གས་པ་དང་པདྨ་ལྟར་གས་པ་དང་། པདྨ་ལྟར་ཆེར་གས་པ་སྟེ། གྲང་དམྱལ་བརྒྱད་དེ་
དམྱལ་བ་ཆེན་པོ་དག་གི་མཐའ་སོ་སོ་ན་ཡོད་ཅིང་། ཉེ་འཁོར་བ་ནི་འདི་དག་ལ་མི་འཇོག །ཉེ་
ཚེ་བའི་གནས་ནི་དགེ་འདུན་བསྲུང་དང་། གྲོ་ཞུན་སྐྱེས་ཀྱི་རྟོགས་བརྗོད་ལས་འབྱུང་བ་ལྟར་
ངེས་པ་མེད་པ་སོགས་ཡིན་པའི་ཕྱིར།
འོ་ན། དམྱལ་བའི་སྲུང་མ་དེ་རྣམས་སེམས་ཅན་ཡིན་ནམ་མིན་ཞེ་ན། ཁ་ཅིག་ནི་ཡིན་
ནོ་ཞེས་ཟེར འོ་ན་དམྱལ་བར་སྐྱེས་པའི་སེམས་ཅན་ཡིན་པར་ཐལ འདོད་པའི་ཕྱིར འོ་ན་
དམྱལ་བའི་སེམས་ཅན་ཡིན་པར་ཐལ་ལོ །འདོད་མི་ནུས་ཏེ། དེས་དམྱལ་བའི་སྡུག་བསྔལ་མ་
མྱོང་བའི་ཕྱིར།
རང་གི་ལུགས་ནི། དེ་སེམས་ཅན་མིན་ཏེ། འབྱུང་བ་དང་འབྱུང་བ་ལས་གྱུར་པ་ཙམ་དུ་
ཟད་པའི་ཕྱིར། དཔེར་ན་ར་ལུག་གི་གདོང་པ་ཅན་བཞིན་ནོ། ཁ་ཅིག་མདོ་སྡེ་པ་ལྟར་ན་སྔ་མ་
-130-

ཆོས་མངོན་པ་མཛོད་ཀྱི་དགོངས་པ་ལེགས་པར་བཤད་པ་ཤེས་བྱ་རབ་གསལ་ལས་གནས་གསུམ་པ་འཇིག་རྟེན་བསྟན་པ
ལྟར་གནས་ཀྱང་། བྱེ་བྲག་སྨྲ་བའི་ལུགས་ལ་དེ་སེམས་ཅན་ཡིན་པའི་ཕྱིར། ཞེས་ཟེར་ནའང་
རང་འགྲེལ་དང་། འགྲེལ་བཤད་གཉིས་སུ་མི་འབྱུང་བས་ཁུངས་བཙལ་དགོས་སོ།
གཉིས་པ་དེས་མཚོན་ནས། ངན་སོང་གི་གནས་གཞན་གཉིས་བཤད་པ་ཡོད་དེ། དུད་
འགྲོའི་གནས་ཀྱི་གཙོ་བོ་རྒྱ་མཚོ་(༧༩ན)ཆེན་པོ་དང༌། ཁ་ཐོར་བ་ནི་ཐང་དང་ཆུ་ཕྲན་དང་བར་
སྣང་ལ་གནས། ཡི་དྭགས་ཀྱི་གནས་ཀྱི་གཙོ་བོ་རྒྱལ་པོའི་ཁབ་ཅེས་པ་འཛམ་གླིང་འདི་ནས་
འོག་ཏུ་དཔག་ཚད་ལྔ་བརྒྱ་ཡོད་པ་ན་ཡོད་ཅིང་། ཁ་ཐོར་བ་ནི་ངེས་པ་མེད་པ་དང་། ཡི་དྭགས་
རྫུ་འཕྲུལ་ཆེ་པོ་འགའ་ཞིག་ལྷའི་དཔལ་འབྱོར་ལྟ་བུ་མྱོང་བ་ཡོད། ལྷག་མ་རྣམས་ནི་ཕྱིའི་སྒྲིབ་
པ་ཅན་དང༌། ནང་གི་སྒྲིབ་པ་ཅན་དང༌། ཟས་སྐོམ་གཉིས་ལ་སྒྲིབ་པ་ཅན་སོགས་རྣམ་སྨིན་ཡིད་
དུ་མི་འོང་བ་འབའ་ཞིག་ཡིན་པའི་ཕྱིར།
༼རྒྱལ་ཆེན་རིགས་བཞི་སོགས་མཐོ་རིས་ཀྱི་གནས་བཤད་པ་དང་།
ཚིགས་ཀྱི་རྩ ། ཞག་བཅས་ཀྱི་སྐབས།༽
གཉིས་པ་མཐོ་རིས་ཀྱི་གནས་བཤད་དུ་ཡོད་དེ། མིའི་གནས་བཤད་ཟིན་པས། ལྷ་གནས་
ཉིད་བཤད་པར་བྱ་ཞིང་། དེ་ཡང་ས་དང་འབྲེལ་བའི་ལྷ་གནས་བཤད་པ་དང་། མ་འབྲེལ་བའི་
ལྷ་གནས་བཤད་པ་དང་གཉིས་སུ་ཡོད་པའི་ཕྱིར། དང་པོ་ཡོད་དེ། རྒྱལ་ཆེན་རིགས་བཞི་པའི་
གནས་བཤད་པ་དང་། སུམ་ཅུ་རྩ་གསུམ་པའི་གནས་བཤད་པ་གཉིས་སུ་ཡོད་པའི་ཕྱིར། དང་
པོ་ཡོད་དེ། གཞལ་མེད་ཁང་ལ་བརྟེན་པའི་གནས་བཤད་པ་དང་། བང་རིམ་དང་རི་ལ་བརྟེན་
པའི་གནས་བཤད་པ་དང་གཉིས་སུ་ཡོད་པའི་ཕྱིར། དང་པོ་ཡོད་དེ། ཉི་ཟླ་ལྷུན་པོའི་ཕྱེད་ནའོ། །
དཔག་ཚད་ལྔ་བཅུ་གཅིག་དང་བཅས། །ཞེས་འབྱུང་བ་ལས། ཉི་མ་དང་ཟླ་བའི་གཞལ་མེད་
ཁང་གི་དཀྱིལ་འཁོར་ངོ་བོ་རིམ་པ་བཞིན་ཚ་བ་དང་བསིལ་བའི་རང་བཞིན། རྒྱུ་མེ་ཤེལ་དང་།
-131-

ཚ་> ཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ།
ཆུ་ཤེལ་ལས་གྲུབ་པ། བྱེད་པ་པདྨ་དང་། ཀུ་མུད་ཏ་ཁ་འབྱེད་པ་དང་། གཉིས་ཀ་གསེར་གྱི་ར་
བ་འཕངས་( ༧༩བ)སུ་དཔག་ཚད་ཕྱེད་དང་། ཞེང་དུ་དཔག་ཚད་ཕྱེད་དང་གཉིས་པས་བསྐོར་
ཚད། ཐད་དཀར་དཔག་ཚད་ལྔ་བཅུ་ང་གཅིག་དང་། ལྔ་བཅུ་པ། ཡུག་ཏུ་སུམ་འགྱུར་
དང་འཕངས་དཔག་ཚད་ཕྱེད་དང་དྲུག་དང༌། གཅིག་གི་བཅོ་བརྒྱད་ཀྱི་ཆ་གཅིག་རེ་ཡོད་པ།
འཆར་བའི་གནས་ཆུ་མཚམས་ཡན་ཆད་ཀྱི་ལྷུན་པོའི་ཕྱེད་ནས་འཆར་བའི་ཕྱིར ཁ་ཅིག་སྒྲ་སོར་
བཞག་ནས། ཉི་ཟླ་ལྷུན་པོའི་ཕྱེད་ནས་འཆར་བ་ནི་མི་ལེགས་ཏེ ཆུ་མཚམས་ཀྱི་ལྷུན་པོ་ནས་དེ་
གཉིས་མི་འཆར་བ་གང་ཞིག །ཆུ་འཚམས་ལྷུན་པོའི་ཕྱེད་ཡོད་པའི་ཕྱིར་ཏེ། ལྷུན་པོ་ཆུ་ནང་དུ་
དཔག་ཚད་བརྒྱད་ཁྲི་དང་། ཆུ་མཚམས་ཡན་ཆད་དུ་བརྒྱད་ཁྲི་ཡོད་པ་གཉིས་མཉམ་པའི་ཕྱིར།
ཡང་ཁ་ཅིག །རང་གི་ཕྱེད་ནས་ཉི་ཟླ་འཆར་བ་དང་། ལྷུན་པོ་དངོས་གནས་པའི་གཞི་
མཐུན་ཡོད་དོ་ཞེས་ཟེར་བ་ནི་མི་ལེགས་ཏེ། ཆུ་མཚམས་ཡན་ཆད་ཀྱི་ལྷུན་པོ་ལྷུན་པོ་མ་ཡིན་
པའི་ཕྱིར་ཏེ། རང་ཉིད་ལྷུན་པོ་ཡིན་ན། རང་ཉིད་ཀྱི་སྲིད་དུ་དཔག་ཚད་ཁྲི་ཕྲག་བཅུ་དྲུག་ཡོད་
པས་ཁྱབ་པའི་ཕྱིར། རྟགས་འབུད་། འདིས་རི་རབ་ཀྱི་རྡུལ་ཕྲ་རབ་རི་རབ་ཏུ་འདོད་པའང་ཁེགས་
སོ། །ཡང་ཁ་ཅིག །ཉི་ཟླ་ཆུ་མཚམས་ཡན་ཆད་ཀྱི་ལྷུན་པོའི་ཕྱེད་ནས་འཆར་བར་མ་ངེས་པར་
ཐལ དུས་འཁོར་ལས་ནི་ཉི་མ་ལྷོ་བསྒྲོད་མཐར་ཐུག་པ་ན་དམའ་བ་དང་། བྱང་བསྒྲོད་མཐར་
ཐུག་པ་ན་མཐོ་བར་རྒྱུ་བར་བཤད་པའི་ཕྱིར་ཞེ་ན། རྒྱུ་མཚན་དེ་དིང་སང་མིག་གིས་བལྟས་པ་
ན་མངོན་སུམ་དུ་བབས་པ་ལྟ་བུར་སྣང་ཡང་། དེ་ལྟར་མི་བྱ་སྟེ འདིའི་འགྲེལ་པ་རྣམས་ལས་
མི་གསལ་བའི་ཕྱིར་རོ། །
ཟླ་བས་ཟླ་བ་གཅིག་ལ་ཁྱིམ་བཅུ་(༨༠ན) གཉིས་འཁོར་བ་དང་། ཉི་མས་ལོ་གཅིག་ལ་
ཁྱིམ་བཅུ་གཉིས་འཁོར་བར་ཁས་བླངས་དགོས་ཏེ། ཟླ་བ་བགྲོད་མྱུར་ཞིང་། དེ་དེ་ལ་ལྟོས་ན་
ཉི་མ་བསྒྲོད་བུལ་བའི་ཕྱིར། ཟླ་བའི་དཀྱིལ་འཁོར་གྱི་ནང་དུ་རི་བོང་གི་གཟུགས་བརྙན་འཆར་
བའི་རྒྱུ་མཚན་ཡོད་དེ། བྱང་ཆུབ་སེམས་དཔའ་རི་བོང་དུ་སྐྱེ་བ་བཞེས་པས་ངོ་མཚར་སྣ་ཚོགས་
-132-

ཆོས་མངོན་པ་མཛོད་ཀྱི་དགོངས་པ་ལེགས་པར་བཤད་པ་ཤེས་བྱ་རབ་གསལ་ལས་གནས་གསུམ་པ་འཇིག་རྟེན་བསྟན་པ།
བསྟན་པ་འཇིག་རྟེན་ལ་གསལ་བའི་ཕྱིར་དུ། བརྒྱ་བྱིན་གྱིས། ཟླ་བའི་དཀྱིལ་འཁོར་གྱི་ངོས་ལ་རི་
བོང་གི་གཟུགས་བརྙན་བྲིས་ནས་བཞག་པའི་ཕྱིར སྐར་མའི་ཚད་ཀྱང་ཡོད་དེ རང་འགྲེལ་
ལས སྐར་མ་ཆུང་བ་རྒྱང་གྲགས་གཅིག །ཆེ་བ་ལ་བཅུ་དྲུག་ཏུ་བཤད་པ་ལྟར་ཡིན་པའི་ཕྱིར་
དང་། གྲངས་ཀྱི་དབང་དུ་བྱས་ན། དུང་ཕྱུར་གཉིས་དང་། བྱེ་བ་ཕྲག་བརྒྱད། ས་ཡ་ལྔས་ལྷག་
པ་ཡོད་པའི་ཕྱིར། ཉི་ཟླ་སྐར་མ་ཐམས་ཅད་ཀྱི་ཐུན་མོང་བའི་ཡོན་ཏན་ཀྱང་ཡོད་དེ། རྩིབ་རྒྱབ་
རིན་པོ་ཆེ་སྣ་བཞི་ལས་གྲུབ་པ། འོག་གཞི་ཚོན་སྣ་བརྒྱ་རྩ་གཅིག་གིས་བཀྲ་བ། སྐྱེད་མོའི་ཚལ་
རྒྱས་པ མེ་ཏོག་རྙིང་པ་རླུང་གིས་འཐོར་ཞིང༌། གསར་པ་འགྲེམས་པ་སོགས་དང་ལྡན་པའི་ཕྱིར།
འོ་ན་ཉི་མས་གླིང་བཞི་ལ་དུས་ཅིག་ཅར་དུ་བྱ་བ་བྱེད་པ་ཡིན་ནམ་ཞེ་ན། མིན་ཏེ ནམ་
ཕྱེད་ཉི་མ་ནུབ་པ་དང་། །ཉི་མ་ཕྱེད་དང་འཆར་དུས་གཅིག །ཞེས་འབྱུང་བ་ལས། སྒྲ་མི་སྙན་
དུ་ནམ་ཕྱེད་པ་དང་། ལུས་འཕགས་གླིང་དུ་ཉི་མ་ནུབ་པ་དང༌། འཛམ་བུ་གླིང་དུ་ཉི་མ་ཕྱེད་
དང་། བ་གླང་སྤྱོད་དུ་ཉི་མ་འཆར་བ་བཞི་དུས་མཉམ་དུ་འབྱུང་ཞིང་། དེ་བཞིན་དུ་ཤར་དུ་ནམ་
ཕྱེད་པ། ལྷོར་ཉི་མ་ནུབ་པ། ནུབ་(༨༠ན)ཏུ་ཉི་མ་ཕྱེད་པ བྱང་དུ་ཉི་མ་འཆར་བ་བཞི་དུས་གཅིག་
ཏུ་འབྱུང་བའི་ཕྱིར་ཏེ། རང་འགྲེལ་ལས། ཅི་གླིང་བཞི་པོ་དག་ཏུ་ཉི་མས་ཅིག་ཅར་དུ་བྱ་བ་བྱེད་
དམ་ཞེ་ན་མིན་ནོ།
འོ་ན་ཅི་ཞེ་ན། དེ་འོག་ཏུ་ནམ་ཕྱེད་ཉི་མ་ནུབ་པ་དང་། ཉི་མ་ཕྱེད་དང་འཆར་དུས་གཅིག
གང་གི་ཚེ་བྱང་སྒྲ་མི་སྙན་དུ་ནམ་ཕྱེད་པ་དེའི་ཚེ། ཤར་གྱི་ལུས་འཕགས་གླིང་དུ་ཉི་མ་ནུབ་བོ།
འཛམ་བུ་གླིང་དུ་ཉི་མ་ཕྱེད་དོ། །བ་གླང་སྤྱོད་དུ་ཉི་མ་ཤར་ཏེ། དེ་བཞིན་དུ་གཞན་དག་ལའང་
སྦྱར་བར་བྱའོ །ཞེས་དང༌། དོན་གསལ་ལས། དེ་བཞིན་དུ་གཞན་དག་ལའང་སྦྱར་བར་
བྱའོ། །ཞེས་གསུངས་པ་ཇི་ལྟར་ཡིན་ཞེ་ན། གང་གི་ཚེ་ཤར་གྱི་ལུས་འཕགས་སུ་ནམ་ཕྱེད་པ་
དེའི་ཚེ། འཛམ་བུ་གླིང་དུ་ཉི་མ་ནུབ་བོ། །ནུབ་ཀྱི་བ་གླང་སྤྱོད་དུ་ནི་ཉི་མ་ཕྱེད་དོ། །བྱང་སྒྲ་མི་སྙན་
དུ་ནི་ཉི་མ་ཤར་རོ། །ཞེས་བྱ་བ་དེ་བཞིན་དུ་གཞན་དག་ལ་ཡང་སྦྱར་བར་བྱ་བ་ཡིན་ནོ། ཞེས་
-133-

TAGSA%ཎ་།༧ ཁྲི་ཆེན་བཅོ་ལྔ་དྲྭ་ཆེན་བསོད་ནམས་གྲགས་པས་མཛད་པ།
གསུངས་པའི་ཕྱིར།
འདིའི་གཞན་དག་ལའང་སྦྱར་བར་གསུངས་པའི་དོན་ཡོད་དེ། འཛམ་བུ་གླིང་དུ་ནམ་
ཕྱེད་པ་དེའི་ཚེ། བ་གླང་སྤྱོད་དུ་ཉི་མ་ནུབ་པ། སྒྲ་མི་སྙན་དུ་ཉི་མ་ཕྱེད་པ། ལུས་འཕགས་གླིང་
དུ་ཉི་མ་འཆར་བ་སོགས་དུས་མཉམ་པ་འོང་བ་ཞིག་ཡོད་པའི་དོན་ཡིན་པའི་ཕྱིར
འོ་ན། ནམ་ཕྱེད་ཉི་མ་ནུབ་པ་སོགས་བཞི་པོ་དབྱར་དགུན་སྟོན་དཔྱིད་བཞི་ཀའི་སྐབས་
སུ་འབྱུང་བ་ཡིན་ནམ། དུས་ཁྱད་པར་ཅན་ཞིག་གི་དུས་སུ་འབྱུང་བ་གང་ཡིན་ཞེ་ན། ཁ་ཅིག །དུས་
བཞི་ཀའི་སྐབས་སུ་འབྱུང་བ་ཡིན་ཏེ། འཛམ་བུ་གླིང་དུ་དབྱར་བྱུང་བའི་ཚེ། སྒྲ་མི་སྙན་དུ་དགུན།
ཤར་ནུབ་གཉིས་སུ་དཔྱིད་སྟོན་ཏེ་དུས་བཞི་ཅིག་(༨༡ན)ཅར་དུ་བྱུང་བའི་ཕྱིར། ཞེས་ཟེར། འོ་
ན འཛམ་བུ་གླིང་དུ་ཉི་མ་བྱང་བགྲོད་མཐར་ཐུག་པའི་ཚེ། སྒྲ་མི་སྙན་དུ་ལྷོ་བགྲོད་མཐར་ཐུག་
པར་ཐལ། དམ་བཅའ་དེའི་ཕྱིར། འདོད་ན། ཧ་ཅང་ཐལ་ཏེ། ཉི་མས་ཞག་གཅིག་ལ་རི་རབ་བསྐོར་
བའི་ཚེ། ལྷོར་རྒྱུ་བ་ན་རི་རབ་ལ་ཉེ་བ་དང་། བྱང་དུ་རྒྱུ་བ་ན་རི་རབ་ལ་རིང་བར་རྒྱུ་བ་མི་འཐད་
པའི་ཕྱིར། དེ་ལ་ཁྱབ་པ་ཡོད་པར་ཐལ། འཛམ་བུ་གླིང་འདིར་ཉི་མ་བྱང་བགྲོད་མཐར་ཐུག་པ་
ནི་རི་རབ་ལ་ཉེ་བར་རྒྱུ། ལྷོ་བགྲོད་མཐར་ཐུག་པ་ནི་རིང་བ་རྒྱུ་བ་རྣམས་ཤེས་ནུས་པའི་ཕྱིར།
གཞན་ཡང་། ཤེས་བྱ་ཆོས་ཅན། ལྷོར་ཉི་མ་བྱང་བགྲོད་མཐར་ཐུག་ཅིང་། བྱང་དུ་ལྷོ་བགྲོད་
མཐར་ཐུག་པའི་ཚེ། བྱང་དུ་ནམ་ཕྱེད་ལ་སོགས་བཞི་དུས་མཉམ་དུ་བྱུང་བའི་མོད་ལ ཤར་དུ་
ནམ་ཕྱེད་པ་སོགས་བཞི་དུས་མཉམ་དུ་འབྱུང་བར་ཐལ། དེ་དག་གི་ཚེ། བྱང་དུ་ནམ་ཕྱེད་པ་སོགས་
བཞི་དུས་མཉམ་དུ་འབྱུང་བ་ཡོད་པའི་ཕྱིར། རྟགས་ཁས་བླངས་ལ་སོང༌། འདོད་ན། དེ་དག་
གི་ཚེ། བྱང་དུ་ནམ་ཕྱེད་ནས། ཉི་མ་ཤར་གྱི་བར་དང་ཤར་དུ་ཉི་མ་ནུབ་པ་ནས་ནམ་ཕྱེད་ཀྱི་བར་
གཉིས་ཡུན་རིང་ཐུང་མཉམ་པར་ཐལ། འདོད་པའི་ཕྱིར། འདོད་མི་ནུས་ཏེ། དེ་དག་གི་ཚེ་བྱང་
དུ་ནམ་ཕྱེད་པ་ནས་ཉི་མ་ཤར་གྱི་བར་ལ་ཡུད་ཙམ་དགུ་ཡོད་ཤར་དུ་ཉི་མ་ནུབ་ནས། ནམ་ཕྱེད་
ཀྱི་བར་ལ་ཡུད་ཙམ་ཕྱེད་དང་བརྒྱད་ཡོད་པར་ཁྱེད་ཀྱིས་ཁས་བླངས་པའི་ཕྱིར་ཏེ། དེ་དག་གི་
-134-

ཆོས་མངོན་པ་མཛོད་ཀྱི་དགོངས་པ་ལེགས་པར་བཤད་པ་ཤེས་བྱ་རབ་གསལ་ལས་གནས་གསུམ་པ་འཇིག་རྟེན་བསྟན་པ།
ཤར་དུ་དཔྱིད་ཉིན་མཉམ་མཚན་མཉམ་ཁས་བླངས་དགོས་པའི་ཕྱིར། དེ་དག་གི་ཚེ་ཤར་
དུ་དཔྱིད་དུས་ཁས་བླངས་ཕྱིན། དེ་ངེས་པར་དགོས་(༨༡བ)པའི་ཕྱིར། དེ་དག་གི་ཚེ་ནུབ་ཏུ་སྟོན་
དུས་ཁས་བླངས་པས་སྟོན་ཉིན་མཉམ་མཚན་མཉམ་ཀྱང་འདོད་དགོས་པའི་ཕྱིར། རྩ་བའི་ཐལ་
འགྱུར་ལ་མ་ཁྱབ་བོ་ཞེ་ན། འོ་ན། ལྷོར་ཉི་མ་བྱང་བགྲོད་མཐར་ཐུག་ཅིང་བྱང་དུ་ལྷོ་བགྲོད་
མཐར་ཐུག་པའི་ཚེ། བྱང་དུ་ནམ་ཕྱེད་པ་སོགས་བཞིའི་དངོས་འབྲས་སུ་གྱུར་པའི་ཤར་དུ་ནམ་
ཕྱེད་པ་སོགས་བཞི་མེད་པར་ཐལ། མ་ཁྱབ་པ་དེའི་ཕྱིར། འདོད་ན་སོང་། གླིང་བཞིར་དུས་
མཉམ་པའི་ཟླ་བ་བཞིའི་དངོས་འབྲས་སུ་གྱུར་པའི་ཟླ་བ་བཞི་མེད་པར་ཐལ། ལྷོ་བྱང་དུ་ཉི་
མའི་བགྲོད་པ་གཉིས་པོ་དེ་མཉམ་པ་གང་ཞིག །འདོད་པ་དེའི་ཕྱིར།
འོ་ན། གླིང་འདིའི་དགུན་ཟླ་དང་པོའི་དངོས་འབྲས་སུ་གྱུར་པའི་གླིང་འདིའི་དགུན་ཟླ་
གཉིས་པ་མེད་པར་ཐལ་ལོ། །འདི་ལ་བརྟེན་ནས་ཤར་ནུབ་གཉིས་སུ་བྱང་བགྲོད་ལྷོ་བགྲོད་
མཐར་ཐུག་ཅིང་། ལྷོ་བྱང་གཉིས་སུ་དཔྱིད་སྟོན་ཉིན་མཚན་མཉམ་པ་བཞི་འཛོམས་པའི་ཚེ།
ནམ་ཕྱེད་ཉི་མ་ནུབ་པ་སོགས་བཞི་དུས་མཉམ་དུ་མི་འབྱུང་བའི་གྲུབ་མཐའང་ངེས་པར་བྱ་
དགོས་ཏེ། ཁྱད་གཞི་མེད་པའི་ཁྱད་ཆོས་མི་འཐད་པའི་ཕྱིར།
ཡང་ཕྱིས་ཀྱི་མངོན་པ་ཁ་ཅིག། ལྷོ་བྱང་གཉིས་སུ་ལྷོ་བགྲོད་མཐར་ཐུག་པ་དང་ཤར་
ནུབ་གཉིས་སུ་བྱང་བགྲོད་མཐར་ཐུག་པ་དུས་གཅིག་ཏུ་འཛོམས་པ་དང་ཡང་ལྷོ་བྱང་གཉིས་
སུ་སྟོན་ཉིན་མཚན་མཉམ་པ་དང་། ཤར་ནུབ་གཉིས་སུ་དཔྱིད་ཉིན་མཚན་མཉམ་པ་དུས་གཅིག་
ཏུ་འཛོམས་པ་ཡོད་ཅིང་། དེ་སྔ་ཕྱི་གཉིས་(༨༢ན)ཀའི་དུས་སུ་ནམ་ཕྱེད་ཉི་མ་ནུབ་པ་སོགས་
བཞི་དུས་མཉམ་དུ་འབྱུང་བར་འདོད་པའང་མི་འཐད་དེ སྔར་བཤད་པ་ལས་གོ་ནུས་པའི་ཕྱིར།
རང་གི་ལུགས་ནི། ནམ་ཕྱེད་ཉི་མ་ནུབ་པ་དང་། ཉི་མ་ཕྱེད་དང་། འཆར་དུས་གཅིག་པ་ནི
དུས་ཁྱད་པར་བ་ཞིག་གི་ཚེ་འབྱུང་བ་ཡིན་ཏེ། གླིང་བཞི་ཀར་སྟོན་ཉིན་མཚན་མཉམ་པ་དང་
བཞི་ཀར་དཔྱིད་ཉིན་མཚན་མཉམ་པའི་དུས་གཉིས་ཁོ་ནར་འབྱུང་བའི་ཕྱིར དེ་འདྲའི་དུས་
-135-

ང ཀ ཏང་ད ཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ།  ཿ?[
གཉིས་ཀྱང་ཡོད་དེ། གླིང་བཞི་ཀར་དབྱར་དབྱར་མཉམ། དགུན་དགུན་མཉམ་སྟོན་སྟོན་མཉམ
དཔྱིད་དཔྱིད་མཉམ་ཡིན་པའི་ཕྱིར། གླིང་འདིར་ཉི་མ་བྱང་བགྲོད་མཐར་ཐུག་པ་ན་གཞན་གསུམ་
དུ་ཡང་བྱང་བགྲོད་མཐར་ཐུག་པ་དང་འདིར་ལྷོ་བགྲོད་མཐར་ཐུག་པ་ན་གཞན་གསུམ་དུའང་ལྷོ་
བགྲོད་མཐར་ཐུག་པའི་ཕྱིར ཉི་མས་ཞག་གཅིག་ལ་རི་རབ་བསྐོར་བའི་ཚེ་འཁྱོགས་མི་དགོས་
པར་དྲང་པོར་འཁོར་ཆོག་པའི་ཕྱིར་དང༌། དུས་འཁོར་བ་ལྟར། དབྱར་དགུན་རིམ་པ་བཞིན། ཉི་མ་
མཐོ་དམན་དུ་རྒྱུ་བ་ཡང་སྟེང་འགྲོ་འོག་འགྲོ་མང་པོ་མི་དགོས་པར་ཐད་ཀར་རྒྱུ་བས་ཆོག་པའི་ཕྱིར།
འོ་ན། ནམ་ཕྱེད་ཉི་མ་ནུབ་པ་སོགས་བཞི་འབྱུང་བའི་དུས་དེ་ལྟར་ཡིན་མོད། དུས་ཚིགས་
རྣམས་ཀྱི་དབྱེ་བ་ཇི་ཙམ་དུ་ཡོད་པ་ཡིན་ཞེ་ན དེ་ལ་འདུལ་མངོན་སྐོར་ནས་དུས་ཚིགས་ཀྱི་རྣམ་
གཞག་མི་འདྲ་བ་མང་དུ་གསུངས་ཏེ། གསོ་སྦྱོང་གི་གཞིའི་སྐབས་སུ། དགུན་དང་དགུན་སྨད།
དཔྱིད། སོས་ཀ དབྱར། སྟོན་ཏེ་དུས་ཚིགས་དྲུག་ཏུ་གསུངས་པ་དང་། དགོས་པ་ནི་གསོ་སྦྱོང་
བཅུ་བཞི་པ་ངོས་(༨༢བ)ཟིན་པའི་ཆེད་དུ་ཡིན་ནོ།
ཡང་དུས་སྒོའི་སྐབས་ལས། དགུན། དཔྱིད དབྱར དབྱར་ཐུང་ངུ་། དབྱར་རིང་པོ་སྟེ་
ལྔར་གསུངས། དགོས་པ་ནི་དབྱར་ཐུང་ངུ་རྟོགས་པའི་ཆེད་དང་རྟོགས་པའི་དགོས་པ་ཡང་།
དབྱར་ཐུང་ངུ་ལ་འགྱུར་ཁ་ཅིག་ཏུ་འཆི་བའི་དུས་ཞེས་འབྱུང་བས་འཆི་བ་མི་རྟག་པ་ཤེས་པའི་
ཆེད་དུ་ཡིན་ཞེས་ཁ་ཅིག་འདོད་པ་ལྟར་རམ། ཡང་ན་དབྱར་སྔ་མ་ཁས་ལེན་གྲུབ་ན། ཕྱི་མའི་
ཁས་ལེན། དབྱར་ཐུང་ངུ་བའི་ཉིན་ངེས་པར་བྱ་དགོས་ཤིང་། དེ་ཕན་དུ་མི་ཆགས་པར་ཤེས་པའི་
ཆེད་དུ་ཡིན་ནོ།
ཡང་ཟླ་འཇོག་གི་སྤང་བའི་སྐབས་སུ། དགུན། དཔྱིད། དབྱར་ཏེ་དུས་གསུམ་དུ་གསུངས་
དགོས་པ་ནི་ཕྱག་དར་ཁྲོད་པའི་གོས་ངོས་བཟུང་བའི་ཆེད་དུ་ཡིན། དུས་ཚིགས་ལ་གསུམ་དུ་ཕྱེ་
བ་འདིའི་དབང་དུ་མཛད་ནས། དབྱར་གྱི་ཟླ་བ་གཉིས་པ་ཡི། །ཞེས་གསུངས་པ་ཡིན་ཞིང་། དོན་
གསལ་ལས་ཀྱང་། གསུང་རབ་ལས་ནི་དུས་གསུམ་ཁོ་ན་ཡིན་གྱི། འཇིག་རྟེན་པ་ལྟ་བུར་དྲུག་
-136-

ཆོས་མངོན་པ་མཛོད་ཀྱི་དགོངས་པ་ལེགས་པར་བཤད་པ་ཤེས་བྱ་རབ་གསལ་ལས་གནས་གསུམ་པ་འཇིག་རྟེན་བསྟན་པ།
ནི་མ་ཡིན་ཏེ དགུན་སྟོད་ནི་གྲང་བར་འདྲ་བའི་ཕྱིར་དགུན་དུ་བཤད་དོ། །སོས་ཀ་ནི་ཚ་བར་
འདྲ་བའི་ཕྱིར་དཔྱིད་དུ་བཤད་དོ། །སྟོན་སྨད་ནི་ཆར་འབབ་ཏུ་འདྲ་བའི་ཕྱིར་དབྱར་དུ་བཤད་
དོ །དེ་ལྟར་ན་དགུན་དང་དཔྱིད་དང་དབྱར་དག་ཡིན་ནོ། །ཞེས་གསུངས།
ཡང་དབྱར་གཞི་ལ་སོགས་པའི་སྐབས་སུ་འཇིག་རྟེན་པ་དང་མཐུན་པར་དགུན་དཔྱིད་
དབྱར་སྟོན་ཏེ་བཞིར་གསུངས། དགོས་པ་ནི། གསུང་རབ་ལས་ར་བ་འབྲིང་པོ་ཐ་ཆུང་གི་རྣམ་
གཞག་གསུམ་པོ་དེ་རྟོགས་པའི་ཆེད་དུ་ཡིན་པའི་ཕྱིར། དེ་ཡང་དུས་ཚིགས་བཞི་པོ་རེ་རེ་ལ་ར་
འབྲིང་ཐ་ཆུང་གསུམ་དུ་(༨༣ན)དབྱེ་བའོ། །དེ་རྣམས་ཀྱི་ཉ་སྐར་གང་ཡིན་པ་ཡང་། མགོ་དང་
རྒྱལ་དང་མཆུ་དང་གསུམ། །དགུན་ཟླ་གསུམ་གྱི་ཉ་སྐར་ཡིན། །དབོ་དང་ནག་པ་ས་ག་གསུམ།
དཔྱིད་ཟླ་གསུམ་གྱི་ཉ་སྐར་ཡིན། །སྣྲོན་དང་ཆུ་སྟོད་གྲོ་ཞུན་གསུམ། །དབྱར་ཟླ་གསུམ་གྱི་ཉ་
སྐར་ཡིན། ཁྲུམས་དང་དབྱུག་པ་སྨིན་དྲུག་གསུམ། །སྟོན་ཟླ་གསུམ་གྱི་ཉ་སྐར་ཡིན། །ཞེས་སྦྱར་
བར་བྱ་ལ། དེ་རྣམས་ཀྱི་ནང་ནས་རྒྱལ དབོ། ས་ག །ཆུ་སྟོད། ཁྲུམས་སྨད་སྨིན་དྲུག་གི་ཟླ་བ་
རྣམས་ཀྱི་མར་ངོ་རྣམས་ལ་གསོ་སྦྱོང་བཅུ་བཞི་པ་འབྱུང་བ་ནི། དགེ་ཚུལ་གྱི་ལོ་དྲི་བར། རྒྱལ་
དང་དབོ་དང་ས་ག་དང་། །ཆུ་སྟོད་ཁྲུམས་སྨད་སྨིན་དྲུག་བཅས། །འདི་རྣམས་ཀྱི་ནི་ནག་པོའི་
ཕྱོགས། །ཟླ་ཕྱེད་གསོ་སྦྱོང་བཅུ་བཞི་པ། །ཞེས་གསུངས་པའི་ཕྱིར། དེ་ཡང་རང་འགྲེལ་དུ དགུན་
དང་དཔྱིད་དང་དབྱར་རྣམས་ཀྱི། །ཟླ་བ་ཕྱེད་དང་གཉིས་འདས་ཤིང་། །ཟླ་བ་ཕྱེད་ནི་ལུས་པ་
ན །མཁས་པས་ཞག་མི་ཐུབ་པ་དོར། །ཞེས་གསུངས་པ་དང༌། འདུལ་བའི་མདོར་ཡང་། དུས་
ཚིགས་རྣམས་ཀྱི་ཟླ་བ་ཕྱེད་ལུས་པ་ཉིད་ལའོ། །ཞེས་གསུངས་པས། དུས་ཚིགས་ལ་དྲུག་ཏུ་ཕྱེ་
བའི་རེ་རེའི་ཟླ་བ་ཕྱེད་དང་གཉིས་གཉིས་འདས་ཤིང་ཕྱེད་ཕྱེད་ལུས་པ་ན་གསོ་སྦྱོང་དེ་ཉིད་བྱའོ།
དེ་ལྟར་བྱས་ན་འདུལ་བའི་མདོ་བམ་པོ་ལྔ་བཅུ་པ། རྒྱ་ཆེན་འགྲེལ་རྣམས་སུ་ལོ་ཙྪ་བ་
རྣམས་ཀྱིས་བོད་ཀྱི་རྒྱལ་པོ་དང་བསྟུན་ནས་ཡར་ངོ་སྔོན་འགྲོ་བསྒྱུར་བའི་དབང་གིས་དབྱར་
དགུན་འབྲིང་ཐུབ་པ་དང་། སྟོན་དཔྱིད་འབྲིང་མི་ཐུབ་པར་བཤད་པ་མ་གཏོགས དངོས་པོ་ལ་
-137-

ཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ།
དེ་ལས་ཟློག་སྟེ། དབྱར་དགུན་འབྲིང་མི་ཐུབ་པ་དང་། སྟོན་དཔྱིད་འབྲིང་ཐུབ་པར་ཁས་བླངས་
པར་བྱ་ཞིང་། གཞི་གསུམ་ཆོ་གར་ཡང་། མདོ་རྩ་འགྲེལ་གྱི་འགྱུར་དང་བསྟུན་པར་མཛད་པས་
གསུང་ཟིན་ཙམ་ལ་ཞན་མི་དགོས་སོ།
འོ་ན། དུས་ཚིགས་རྣམས་ཀྱི་དབྱེ་བ་དེ་ལྟར་ཡིན་མོད། དུས་ཚིགས་ཀྱི་ཐོག་མ་དང་ལོ་
མགོ་གང་ནས་འཛིན་པ་ཡིན་ཞེ་ན། འདི་ལ་སྔ་མ་ཁ་ཅིག །ཧོར་ཟླ་བརྒྱད་པའི་ཚེས་བཅུ་དྲུག་
ནས་དུས་ཀྱི་ཐོག་མ། དགུན་དུས་དང་། ལོ་མགོ་ཤར་བ་ཡིན་ཞེས་ཟེར། དེ་མི་འཐད་དེ། ཧོར་ཟླ་
བརྒྱད་པའི་དུས་དེ་ཚ་བ་དང་། ཆར་འབབ་པའི་དུས་ཡིན་པས་དབྱར་དུས་སུ་བྱ་དགོས་པའི་ཕྱིར།
ཁ་ཅིག །རྟེན་འབྲེལ་མདོ་འགྲེལ་ལས། ཉ་ཚེ་དབྱུག་པ་གང་ཡིན་པ། །སྟོན་ཟླ་ཐ་ཆུང་ཞེས་བྱར་
བརྗོད། །ཞེས་དང་། ཆོ་འཕྲུལ་བསྟན་པའི་མདོ་ལས། དཔྱིད་ཟླ་ར་བའི་ཚེས་གཅིག་ནས་བཅོ་
ལྔའི་བར། ཞེས་གསུངས་པས། ཧོར་ཟླ་དགུ་པའི་ཚེས་བཅུ་དྲུག་ནས། དུས་ཀྱི་ཐོག་མ་དགུན་
དུས་དང་། ལོ་མགོ་ཤར་བ་ཡིན་ཞེ་ན་མི་འཐད་དེ། ལུང་སྔ་མ་ནི། མ་དག་པའམ་རྫུན་ལུང་ཡིན་
པར། རྗེ་ཉིད་བཞེད་པར་གྲགས་ཤིང་། ལུང་ཕྱི་མའི་དཔྱིད་ཟླ་ར་བ་ཞེས་འབྱུང་བ་ཡང་། འཛངས་
བླུན་འགྱུར་དག་པ་རྣམས་ལས་དབོའི་ཟླ་བར་བཤད་པས། ཧོར་ཟླ་གཉིས་པའི་ཡར་ངོ་ལ་ཆོ་
འཕྲུལ་གྱི་དུས་ཆེན་འབྱུང་བ་དང་ནན་ལྟར་འགྲིག་པའི་ཕྱིར། དེ་ལྟར་མ་ཡིན་ན། ཧོར་ཟླ་དགུ་
པའི་མར་ངོ་ལ་གསོ་སྦྱོང་བཅུ་བཞི་པ་བྱེད་ཅིང་། བཅུ་པའི་མར་ངོ་ལ་མི་བྱེད་པར་བཤད་པ་མི་
འཐད་པར་ཐལ་བ་དང༌།(༨༤ ན)དབྱུག་པ་ཟླ་བའི་དུས་དེ་གྲང་བའི་དུས་སུ་ཐལ་བ་དང་། ཧོར་
ཟླ་བཞི་པའི་མར་ངོའི་ཚེས་གཅིག་ནས་དབྱར་གྱི་རས་ཆེན་འཚོལ་རིགས་པར་ཐལ་བ་དང་ཧོར་
ཟླ་ལྔ་པའི་མར་ངོའི་ཚེས་གཅིག་ལ། དབྱར་སྔ་མ་ཁས་ལེན་རིགས་པར་ཐལ་བ་དང་། ཧོར་ཟླ་
བརྒྱད་པའི་ཡར་ངོའི་ཚེས་བཅོ་ལྔ་ལ་དུས་ཀྱི་དགག་དབྱེ་དང་ལྷ་བབས་ཀྱི་དུས་ཆེན་འབྱུའབྱུང་
བར་ཐལ་བ་དང་། ཧོར་ཟླ་དགུ་པའི་གནམ་སྟོང་ལ་རས་ཆེན་སྦེད་རིགས་པར་ཐལ་བ་དང་དེའི་
ཡར་ངོའི་བཅོ་ལྔ་ལ་དབྱར་ཕྱི་མའི་དུས་ཀྱི་དགག་དབྱེ་འབྱུང་རིགས་པར་ཐལ་བར་འགྱུར་ལ།
-138-

ཆོས་མངོན་པ་མཛོད་ཀྱི་དགོངས་པ་ལེགས་པར་བཤད་པ་ཤེས་བྱ་རབ་གསལ་ལས་གནས་གསུམ་པ་འཇིག་རྟེན་བསྟན་པ
ཕྱི་མ་འདི་ལ་འདོད་ན། ལུང་ལས་ཤིང་རྣམས་ཀྱི་ལོ་མ་སྐྱ་བོར་གྱུར་ཀྱང་ད་དུང་དགེ་འདུན་གྱི་
དགག་དབྱེ་ལ་འབྱུང་བའི་སྐབས་མེད་དེ། ཞེས་སོགས་ཀྱིས་གནོད་པར་འགྱུར་རོ། ། %
ཡང་ཁ་ཅིག །ར་བ་འབྲིང་པོ་ཐ་ཆུང་གི་དབང་དུ་བྱས་ན། ཡར་ངོ་སྔོན་འགྲོ་ཡིན་པར་ཧོར་
ཟླ་བཅུ་གཅིག་པའི་ཡར་ངོའི་ཚེས་གཅིག་ནས་ལོ་གསར་བ་དང་། སྐར་མའི་དབང་དུ་བྱས་ན་
མར་ངོ་སྔོན་འགྲོ་ཡིན་པས་ཧོར་ཟླ་བཅུ་པའི་མར་ངོའི་ཚེས་གཅིག་ནས་ལོ་གསར་བ་ཡིན།
ཞེས་ཟེར མི་འཐད་དེ བསྟན་བཅོས་ཀྱི་དགོངས་པ་གཞིར་བཞག་ན། ར་བ་འབྲིང་པོ་ཐ་ཆུང་
གི་དབང་དུ་བྱས་ནའང་མར་ངོ་སྔོན་འགྲོ་ཡིན་པའི་ཕྱིར། སྐར་མ་ལ་དེ་ལྟར་ཡིན་པ་གང་ཞིག ཉ་
སྐར་བཅུ་གཉིས་པོ་རྫོགས་པའི་ཚེ། ཟླ་བ་བཅུ་གཉིས་སོ་སོར་རྫོགས་དགོས་པའི་ཕྱིར་ཏེ། མདོ་
ཉི་མའི་སྙིང་པོ་ལས། བདག་གི་རྒྱུ་སྐར་སྨིན་དྲུག་བརྗོད། ། ཟླ་བ་ཉ་ཚེ་ཟླ་རིང་འགྱུར། (༨༤བ)
སྟོན་ཟླ་ཐ་ཆུང་ཞེས་བྱ་བ། །འདི་ནི་རབ་ཏུ་གྲགས་པ་ཡི། །ཞེས་སྨིན་དྲུག་གིས་ཉ་པའི་ཚེ་སྟོན་
ཟླ་ཐ་ཆུང་རྫོགས་པར་བཤད་པ་གང་ཞིག །དེས་གཞན་རྣམས་ལ་རིགས་འགྲེ་བའི་ཕྱིར་དང་།
འཇིག་རྟེན་དུ་ཐོག་མར་བྱུང་བའི་ཟླ་བ་དེ་ཉ་གང་ནས་འགྲིབ་པའི་མགོ་རྩོམ་པ་ཞིག་ཡིན་པར་
བཤད་པས་ཀྱང་ཕྱོགས་འདི་ལ་ངེས་པ་སྟེར་བའི་ཕྱིར།
> འོ་ན། མར་ངོ་ལ་ཟླ་བ་འགྲིབ་པར་སྣང་བ་དང་། ཡར་ངོ་ལ་འཕེལ་བར་སྣང་བའི་རྒྱུ་
མཚན་ཅི་ཡིན་ཞེ་ན། བཤད་དུ་ཡོད་དེ། ཉི་མ་དང་ནི་ཉེ་བ་ལས། །རང་གི་གྲིབ་མས་འགྲིབ་པར་
སྣང༌། །ཞེས་འབྱུང་བ་ལས། ཟླ་བ་དེ་ཉི་མ་དང་ཇི་ལྟར་ཁད་ཉེ་བ་ལས་རང་གི་གྲིབ་མ་ཕ་རོལ་གྱི་
ངོས་སུ་བབས་པ་ཡིན་པའི་ཕྱིར་དང་། ས་སྡེར་བླ་འོག་འཇུག་པའི་ཚུལ་གྱི་འོག་གི་ཆ་འཕེལ་འགྲིབ་
ཏུ་འགྱུར་བར་བཤད་པ་ནི་ལུགས་གཞན་ཡིན་པའི་ཕྱིར
༄། རང་ལུགས་ནི། ཧོར་ཟླ་བཅུ་པའི་ཚེས་བཅོ་ལྔ་ལ་སྐར་མ་སྨིན་དྲུག་གིས་ཉ་པའི་ཉིན་ཞག་
ཕྱི་མ་མར་ངོའི་ཚེས་གཅིག་གི་སྐྱ་རེངས་དང་པོ་ཤར་བའི་ཚེ། དུས་ཀྱིས་ཐོག་མ་དགུན་དུས་དང་།
ལོ་ཕྱི་མའི་མགོ་དང་། སྐར་མ་མགོའི་ཟླ་བ་ཤར་བ་ཡིན་ཏེ། འཆི་མེད་མཛོད་ལས། མགོ་ནི་རི་
-139-

ཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ ཀMམ་ཨ་རི་ཥ་ཁ་
དྭགས་མགོ་ཡིན་ཏེ། །དེ་ནི་དུས་ཀྱི་དང་པོར་བརྗོད །ཞེས་དང་དོན་གསལ་ལས། སངས་
རྒྱས་པ་རྣམས་ཀྱི་དུས་ཀྱི་དང་པོ་ནི་དགུན་དག་ཡིན་ནོ། །གཉིས་པ་ནི་དཔྱིད་དོ། །གསུམ་པ་ནི་
དབྱར་རོ། །ཞེས་གསུངས་པ་དང་། འདུལ་བར་དུས་སྒོ་བརྗོད་པ་ན། ཐོག་མར་དགུན་དུས་ནས་
བརྗོད་པ་སོགས་ལས་གྲུབ་པའི་ཕྱིར།
འོ་ན་དུས་ཚིགས་ཀྱི་དབྱེ་བ་དང༌། དུས་ཀྱི་ཐོག་མ་དང་། ལོ་མགོ་ཤར་མཚམས་དེ་ལྟར་
ཡིན་མོད། ཉིན་མཚན་རིང་ཐུང་འགྱུར་བའི་དུས་དེ་ཇི་ལྟ་བུ་ཡིན་ཞེ་ན བཤད་དུ་(༨༥ ན)ཡོད་
དེ། དབྱར་གྱི་ཟླ་བ་གཉིས་པ་ཡི། །ཐ་མའི་ཚེས་དགུ་ནས་མཚན་རིང་། །དགུན་རྣམས་ཀྱི་ནི་
བཞི་པ་ལ། ཐུང་དུ་འགྱུར་རོ་ཉིན་མོ་ཟློག །ཅེས་གསུངས་པ་ལས ཐོན་པར་འགྱུར་པའི་ཕྱིར།
འདིའི་དགོངས་པ་འཆད་པ་ལ་གསུམ གཞན་ལུགས་འཆད་པ་དང་། དེ་དགག་པ་དང་། རང་
ལུགས་བཞག་པའོ། །དང་པོ་ནི། མཁས་པ་ཕལ་ཆེའི་གསུང་ན་རེ། དབྱར་ཟླ་ཐ་ཆུང་གི་ཡར་ངོའི་
ཚེས་བརྒྱད་ལ་དབྱར་ཉི་ཟློག་ཅིང༌། དགུ་ནས་མཚན་མོ་རིང་དུ་འགྲོ་བ་དང་། དེ་བཞིན་དུ་དགུན་
ཟླ་ཐ་ཆུང་གི་ཡར་ངོའི་ཚེས་བརྒྱད་ལ་དགུན་ཉི་ཟློག་ཅིང་། དགུ་ནས་ཉི་མ་རིང་དུ་འགྲོ་བ་ཡིན་
ཏེ རང་འགྲེལ་ལས། དབྱར་རྣམས་ཀྱི་ནི་ཟླ་བ་གཉིས་པ་དབྱར་ཟླ་ཐ་ཆུང་ཡར་གྱི་ངོའི་ཚེས་
དགུ་ནས་མཚན་མོ་རིང་ངོ་། །ཞེས་དང་། དགུན་ཟླ་ཐ་ཆུང་ཡར་གྱི་ངོའི་ཚེས་དགུ་ནས་སོ། །ཞེས་
གསུངས་པའི་ཕྱིར། སློབ་དཔོན་ཕྱོགས་གླང་གིས་མཛད་པའི་འགྲེལ་པ་གནས་ཀྱི་སྒྲོན་མེ་ལས
དེ་ལ་ཡང༌། དབྱར་གྱི་ཟླ་བ་གཉིས་པ་ཡི། །ཐ་མའི་ཚེས་དགུ་ནས་མཚན་རིང་།དབྱར་ཟླ་ཐ་
ཆུང་ཡར་གྱི་ངོའི་ཚེས་དགུ་ནས་མཚན་མོ་རིང་ངོ་། །དགུན་རྣམས་ཀྱི་ནི་བཞི་པ་ལ ཐུང་ངུར་
འགྱུར་རོ། །དགུན་ཟླ་ཐ་ཆུང་ཕྱོགས་གཉིས་པའི་ཚེས་དགུ་ནས་སོ། །ཉིན་མོ་བཟློག །གང་གི་
ཚེ་ཉིན་མོ་རིང་བ་དེའི་ཚེ་མཚན་མོ་ཐུང་ངུར་འགྱུར་རོ། །ཞེས་དང་། ཁ་ཆེ་འདུལ་བཟང་གིས་
མཛད་པའི་འགྲེལ་པ་མདོ་དང་མཐུན་པས་ཀྱང་། དབྱར་གྱི་ཟླ་བ་གཉིས་པ་དབྱར་ཟླ་ཐ་ཆུང་གི་
ཡར་ངོའི་ཚེས་དགུ་ནས་མཚན་མོ་རིང་ངོ་། །དགུན་ཟླ་ཐ་ཆུང་གི་ཡར་གྱི་ངོའི་ཚེས་དགུ་ནས་
-140-

ཆོས་མངོན་པ་མཛོད་ཀྱི་དགོངས་པ་ལེགས་པར་བཤད་པ་ཤེས་བྱ་རབ་གསལ་ལས་གནས་གསུམ་པ་འཇིག་རྟེན་བསྟན་པ།
སོ །ཞེས་དང་། གདགས་པར་ཡང་དགུན་ཟླ་ཐ་ཆུང་(༨༥བ)ཡར་གྱི་ངོའི་ཚེས་བརྒྱད་ལ་
མཚན་མོ་ནི་ཡུད་ཙམ་བཅོ་བརྒྱད། ཉིན་མོ་ཡུད་ཙམ་བཅུ་གཉིས་ཡོད་དོ། །ཚེས་དགུ་ཕན་ཆད་
མཚན་མོ་ནི་འབྲི། ཉིན་མོ་ནི་སྐྱེ་སྟེ། ཞེས་འབྱུང་བས་སོ། །ཞེས་གསུངས
གཉིས་པ་དེ་དག་དགག་པ་ནི དེ་མི་འཐད་དེ། རང་འགྲེལ་གྱི་ལུང་དེ། དཔེ་མ་དག་པ་
ལས་དྲང་བའི་ཕྱིར་དང་འགྲེལ་པ་གཞན་གཉིས་ཀྱི་ལུང་དཔེ་མ་དག་པ་ལས་དྲངས་པའམ།
དག་ཀྱང་བཏང་སྙོམས་སུ་བྱས་པས་ཆོག་པའི་ཕྱིར་དང་། གདགས་པའི་ལུང་ཡང་སྐབས་འདིར་
ཁས་མ་ལེན་པའི་ཕྱིར་དང་། གདགས་པའི་དཔེ་ཁ་ཅིག་ལས། དཔྱིད་ཟླ་ར་བ་དང༌། སྟོན་ཟླ་ར་
བ་ལ་དགུན་དབྱར་གྱི་ཉི་མ་བཟློག་པར་བཤད་པས། དཔེ་དག་པའི་ལུང་གི་ངེས་པ་ཡང་མི་འདུག་
པའི་ཕྱིར་དང༌། འགྲེལ་པ་དོན་གསལ་ལས་གཞན་དུ་བཤད་པའི་ཕྱིར་དང་། དེ་ལྟར་མ་ཡིན་ན་
ཧོར་ཟླ་བདུན་པའི་ཡར་ངོའི་ཚེས་བརྒྱད་ལ་ཉིན་མོ་ཡུད་ཙམ་བཅོ་བརྒྱད་དང་། མཚན་མོ་ཡུད་
ཙམ་བཅུ་གཉིས་ཡོད་པར་ཐལ་ཞིང་། དེ་བཞིན་དུ་ཧོར་ཟླ་དང་པོའི་ཡར་ངོའི་ཚེས་བརྒྱད་ལ་
མཚན་མོ་ཡུད་ཙམ་བཅོ་བརྒྱད་དང་། ཉིན་མོ་ཡུད་ཙམ་བཅུ་གཉིས་ཡོད་པར་ཐལ་ཏེ། ཁྱེད་
རྣམས་བཞེད་པའི་དམ་བཅའ་དེའི་ཕྱིར། ཁྱབ་སྟེ། ཉི་མ་བྱང་བགྲོད་མཐར་ཐུག་པའི་ཚེ་དབྱར་
ཉི་བཟློག་ཅིང་། ལྷོ་བགྲོད་མཐར་ཐུག་པའི་ཚེ་དགུན་ཉི་བཟློག་པ་དང་དེ་དག་གི་ཚེ་ཉི་མ་རིང་
བ་དང་ཐུང་བ་མཐར་ཐུག་པའི་ཕྱིར་ཏེ། ཉི་མ་ལྷོ་བྱང་བགྲོད་ཚེའོ། །ཞེས་གསུངས། རྩ་བར་
འདོད་ན། ཧོར་ཟླ་བཞི་པའི་ཡར་ངོའི་ཚེས་བརྒྱད་ལ་དཔྱིད་ཉིན་མཉམ་མཚན་མཉམ་འབྱུང་
བར་ཐལ་བ་དང༌། ཧོར་ཟླ་བཅུ་པའི་ཡར་ངོའི་ཚེས་བརྒྱད་ལ་སྟོན་ཉིན་མཉམ་མཚན་མཉམ་
འབྱུང་བར་ཐལ་ཏེ། འདོད་པ་གང་ཞིག ། ཟླ་བ་རེ་ལ་ཡུད་ཙམ་རེ་ཉིན་མཚན་སྐྱེ་འབྲི་(༨༦ན) བྱེད་
པའི་ཕྱིར་རོ། །ཐང་གཅིག་རེའི་ཡུན་ལ་ཉིན་མཚན་རིང་ཐུང་དུ་འགྱུར་བ་གང་ཞིག །ཐང་གཅིག་
སུམ་ཅུ་ཡུད་ཙམ་གཅིག་ཏུ་བཤད་པའི་ཕྱིར། དང་པོ་དེར་ཐལ ཉིན་མཚན་རིང་བ་ཐང་གཅིག་
གོ །ཞེས་གསུངས་པའི་ཕྱིར། རྩ་བར་འདོད་ན། མངོན་སུམ་དང་འགལ་བས་ལན་མེད་དོ། །
-141-

ཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ།
གཞན་ཡང་ཁྱེད་ཀྱི་ལུགས་དེ་མི་འཐད་པར་ཐལ། དབྱར་གྱི་ཟླ་བ་གཉིས་པ་ཡི། ཞེས་
སོགས་འབྱུང་བ་གང་ཞིག །དབྱར་ཟླ་ཐ་ཆུང་དེ་དུས་ཚིགས་ལ་གསུམ་དུ་ཕྱེ་བའི་དབྱར་ཟླ་གཉིས་
པ་མ་ཡིན དགུན་ཟླ་ཐ་ཆུང་དེ་ལྟར་ཕྱེ་བའི་དགུན་ཟླ་བཞི་པ་མ་ཡིན་པའི་ཕྱིར། ཁོ་ན་རེ།
སྐྱོན་མེད་དེ་སྟོན་ཟླ་ར་བ་དང༌དབྱར་ཟླ་ཐ་ཆུང་ཁད་ཉེ་བ་དང་། དཔྱིད་ཟླ་ར་བ་དང་། དགུན་
ཟླ་ཐ་ཆུང་ཁད་ཉེ་བ་ལ་དགོངས་པའི་ཕྱིར། ཞེ་ན། མི་འཐད་དེ། དེ་ལྟར་ན། དབྱར་གྱི་ཟླ་བ་
གཉིས་པ་ཡི། །ཞེས་སོགས་ཀྱི་སྐབས་ནས་དངོས་སུ་བསྟན་པའི་དབྱར་ཟླ་གཉིས་པ་དང་།
དགུན་ཟླ་བཞི་པ་དངོས་གནས་ལ་མེད་དགོས་པའི་ཕྱིར
ཁོ་ན་རེ། འོ་ན། གཞུང་རྐང་པ་བཞི་པོ་འདིས་གྲགས་ཚོད་ཀྱི་དབྱར་དགུན་གྱི་ཉི་མའི་
བཟློག་དུས་དངོས་སུ་མ་བསྟན་པར་ཐལ། ཁྱེད་འདོད་པ་དེའི་ཕྱིར། འདོད་ན། གཞུང་འདིས་
དབྱར་དགུན་གྱི་ཉི་མའི་བཟློག་དུས་མ་བསྟན་པར་ཐལ། འདོད་པ་གང་ཞིག །དེ་ཤུགས་ལ་མ་
བསྟན་པའི་ཕྱིར་ཞེ་ན། རྟགས་ཕྱི་མ་མ་གྲུབ་སྟེ། སྟོན་ཉིན་མཉམ་མཚན་མཉམ་དང་དཔྱིད་ཉིན་
མཉམ་མཚན་མཉམ་དངོས་སུ་བསྟན་པའི་ཤུགས་ལ་ཉི་མའི་བདྡྷེ ཉེས་པོ་དེ་བསྟན་
པའི་ཕྱིར།
གསུམ་པ་རང་ལུགས་ནི། དུས་ཚིགས་ལ་གསུམ་དུ་ཕྱེ་བའི་དབྱར་ཟླ་གཉིས་པ་དང་
བཞིར་ཕྱེ་བའི་སྟོན་ཟླ་ར་བ་དོན་གཅིག་པ་དེའི་(༨༦བ) ཡར་ངོའི་ཚེས་བརྒྱད་ཀྱི་ཉིན་ཞག་ལ་
སྟོན་ཉིན་མཉམ་མཚན་མཉམ་འབྱུང་བས། ཕྱི་ཉིན་ཚེས་དགུ་ནས་མཚན་མོ་རིང་དུ་འགྲོ་ཞིང་
གསུམ་དུ་ཕྱེ་བའི་དགུན་ཟླ་བཞི་པ་དང༌། བཞིར་ཕྱེ་བའི་དཔྱིད་ཟླ་ར་བ་དོན་གཅིག་པ་དེའི་ཡར་
ངོའི་ཚེས་བརྒྱད་ཀྱི་ཉིན་ཞག་ལ་དཔྱིད་ཉིན་མཚན་མཉམ་པ་འབྱུང་བས། ཕྱི་ཉིན་ཚེས་དགུ་ནས་
མཚན་མོ་ཐུང་དུ་འགྲོ་ཞིང༌། ཉིན་མོ་དེ་ལས་བཟློག་པ་དེ་རིང་དུ་འགྲོ་བ་དག་ཡིན་ཏེ རང་འགྲེལ་
ལས། ཉི་མ་འགྲོས་ཀྱི་བྱེ་བྲག་ལས། འདིར་ནི་ཉིན་མོ་དང་མཚན་མོ་རྣམས་རིང་ཐུང་དུ་འགྱུར་
རོ །དེ་ལ་དབྱར་གྱི་ཟླ་བ་གཉིས་པ་ཡི། །ཐ་མའི་ཚེས་དགུ་ནས་མཚན་རིང་།དབྱར་རྣམས་ཀྱི་
-142-

ཆོས་མངོན་པ་མཛོད་ཀྱི་དགོངས་པ་ལེགས་པར་བཤད་པ་ཤེས་བྱ་རབ་གསལ་ལས་གནས་གསུམ་པ་འཇིག་རྟེན་བསྟན་པ།
ཟླ་བ་གཉིས་པ་སྟོན་ཟླ་ར་བ་ཡར་གྱི་ངོའི་ཚེས་དགུ་ནས་མཚན་མོ་རིང་ངོ་། །དགུན་རྣམས་ཀྱི་
ནི་བཞི་པ་ལ །ཐུང་ངུར་འགྱུར་རོ། །དེ་བཞིན་དུ་དགུན་རྣམས་ཀྱི་ཟླ་བ་བཞི་པའི་ཐ་མའི་ཚེས་
དགུ་ནས་ཐུང་དུ་འགྱུར་ཞེས་བྱ་བ་སྦྱར་ཏེ། དཔྱིད་ཟླ་=ར་བ་ཡར་གྱི་ངོའི་དགུ་ནས་སོ། །ཉིན་མོ་
བཟློག་གང་གི་ཚེ་ན་མཚན་མོ་རིང་བ་དེའི་ཚེ་ཉིན་མོ་ཐུང་ངུར་འགྱུར་རོ། །གང་གི་ཚེ་མཚན་
མོ་ཐུང་བ་དེའི་ཚེ་ཉིན་མོ་རིང་བར་འགྱུར་རོ། །ཞེས་དང་། དོན་གསལ་ལས། དབྱར་གི་ཟླ་བ་
གཉིས་པ་ཡི། །ཐ་མའི་ཚེས་དགུ་ནས་མཚན་རིང་། །ཞེས་བྱ་བ་ནི། དབྱར་གྱི་ཟླ་བ་ནི་དབྱར་
ཟླ་འབྲིང་པོའི་ཉ་ནས། སྟོན་ཟླ་ཐ་ཆུང་ཉའི་བར་བཞི་ཡིན་ལ། ཟླ་བ་ཐམས་ཅད་ཀྱང་མར་གྱི་
ངོ་སྔ་སྟེ དེ་ལ་སྟོན་ཟླ་ར་བ་ཡར་གྱི་ངོའི་ཚེས་དགུ་ནས་མཚན་མོ་རིང་བར་འགྱུར་རོ། །དགུན་
རྣམས་ཀྱི་ནི་བཞི་པ་ལ། །ཐུང་ངུར་འགྱུར་རོ། །ཞེས་གསུངས་པ་ནི་དགུན་གྱི་ཟླ་བ་ནི་སྟོན་ཟླ་ཐ་
ཆུང་ཉ་ནས། དཔྱིད་ཟླ་ར་བ་ཉའི་བར་བཞི་ཡིན་ལ། དེ་ལ་དཔྱིད་ཟླ་ར་བ་ཡར་གྱི་ངོའི་ཚེས་དགུ་
ནས་མཚན་མོ་ཐུང་ངུར་འགྱུར་རོ་ཞེས་གསུངས་པ་རྣམས་(༨༧ན)ལས་ལེགས་པར་གྲུབ་པའི་
ཕྱིར དོན་གསལ་གྱི་འབྲུ་ནོར་བའི་རང་འགྲེལ་འདི་ཉིད་དག་པར་བྱ་དགོས་ཏེ། གཞན་དུ་ན་དོན་
གསལ་གྱི་རང་འགྲེལ་མ་དག་པ་ལ་བཤད་པ་མཛད་པར་འགྱུར་བས། གྲགས་པའི་གཤེས་
གཉེན་ཉིད་རྩ་འགྲེལ་གྱི་དགོངས་པ་འཆད་པ་ལ་འཁྲུལ་པ་མེད་པ་ལྟ་བུར་རྗེའི་གསུང་ལས་
བྱུང་བ་དང་འགལ་བའི་ཕྱིར། འགྲེལ་བཤད་གང་སྤེལ་ལས། ཉི་མའི་འགྲོས་ཀྱི་རིང་ཐུང་དུ་འགྱུར།
ཞེས་པ་ཙམ་མ་གཏོགས་པ་གཞུང་རྩ་འགྲེལ་འདི་ལ་བཤད་པ་མ་བྱུང་བ་ཡང་རྒྱལ་པོའི་སྲས་ཀྱི་
ཞིབ་ཏུ་བཤད་པ་ལ་དགོངས་པའི་ཕྱིར། སྟོན་དཔྱིད་ཉིན་མཚན་མཉམ་པར་སྟོན་པའི་རྩ་འགྲེལ་
འདི་དག་ལ་བརྟེན་ནས་གྲགས་ཚོད་ཀྱི་དབྱར་ཉི་དགུན་ཉི་བཟློག་དུས་ཀྱང་ཤེས་པར་འགྱུར་བ་
ཡིན་ཏེ སྟོན་ཉིན་མཚན་མཉམ་པའི་ཚེ་ཉིན་མཚན་སོ་སོ་ལ་ཡུད་ཙམ་བཅོ་ལྔ་རེ་ཡོད་ལ། འདིས་
དེའི་གོང་དུ་ཉིན་མོ་ཡུད་ཙམ་བཅུ་དྲུག་དང་མཚན་མོ་ཡུད་ཙམ་བཅུ་བཞིའི་དུས་གཅིག་ཡོད་
པར་ཤེས། དེ་ལྟར་ཡར་ལོག་གིས་བརྩིས་པས་ཉིན་མོ་ཡུད་ཙམ་བཅོ་བརྒྱད། མཚན་མོ་ཡུད་
-143-

FH=Tu ཌ་ཎ་ཏི་(༧༧)ཨ་ཡ་ཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ།
ཙམ་བཅུ་གཉིས་ཡོད་པའི་དུས་ཤེས་པར་འགྱུར་ཞིང༌། དེའི་ཚེ་དབྱར་ཉི་ཟློག དེས་དཔྱིད་
ཉིན་མཚན་མཉམ་པའི་དུས་ཤེས་པས་དགུན་ཉི་བཟློག་དུས་ཤེས་པ་ལ་ཡང་སྦྱར་བར་བྱ་བ་
ཡིན འདི་ནི་ད་ལྟ་ཕལ་ཆེར། ཧོར་ཟླ་ལྔ་པའི་ཡར་ངོ་ཙམ་ལ་དབྱར་ཉི་དང་། ཧོར་ཟླ་བཅུ་གཅིག་
པའི་ཡར་ངོ་ཙམ་ལ་དགུན་ཉི་བཟློག་པར་མངོན་སུམ་གྱིས་གྲུབ་པ་འདི་དང་མཆོག་ཏུ་འགྲིག་གོ །
འོ་ན་ཟླ་ཤོལ་དོར་བའི་ཚུལ་དེ་ཇི་ལྟ་བུ་ཞེ་ན། དེ་ཡང་འདུལ་བའི་(༨༧ བ)མདོར་ཟླ་བ་
ཤོལ་དོར་བ་ན་རྒྱལ་པོའི་རྗེས་སུ་འབྲང་བས་སོ། །ཞེས་དང་། མེ་ཏོག་ཕྲེང་རྒྱུད་ལས། ལོ་དང་
ཟླ་བ་ཟླ་ཤོལ་དག །རྒྱལ་པོའི་བཀའ་ཡིས་ཀྱང་ནི་བསྔགས། །བཀའ་བཙན་གྲགས་ལྡན་ཤེས་
རབ་ཅན། །དཔུང་ལྡན་དེ་ཡིས་རྗེས་འབྲང་བྱ། །ཞེས་འབྱུང་བས། རྒྱལ་པོའི་ལུགས་དང་མཐུན་
པར་བྱ་དགོས་ཏེ། རྟ་བྱ་བྱི་བ་ཡོས་ལ་ཤོལ ཞེས་ལོ་གསུམ་གྱི་ནང་དུ་ཤོལ་འདོར་བ་རྒྱ་གར་
བའི་རྒྱལ་པོའི་ལུགས་ལ་འབྱུང་བས། དེ་དང་བསྟན་བཅོས་ཀྱིས་བཤད་པ་རྣམས་ཕྱོགས་གཅིག་
ཏུ་འོང་བའི་ཕྱིར། དེ་ལ་རགས་རྩིས་ཀྱི་དབང་དུ་བྱས་ན། ཟླ་བ་ལ་དཀར་ཆ་བཅོ་ལྔ་དང་། ནག་
ཆ་བཅོ་ལྔ་ཡོད་པ་ལས། ཆ་རེར་འཕེལ་འགྲིབ་བྱེད་པའི་ཡུན་ཚད་དེ། ཚེས་ཞག་རེ་རེར་བཞག་
ལ། ཉི་མས་གླིང་བཞི་རྫོགས་པར་འཁོར་བའི་ཡུན་ཚད་དེ་ཉིན་ཞག་རེ་རེར་བཞག་པས། ཟླ་
བའི་ཆ་རེ་རེ་རྫོགས་ཀྱང༌། ཉི་མས་གླིང་བཞི་ཅུང་ཟད་མ་འཁོར་བའི་ཤུགས་ཀྱིས་ཉིན་ཞག་
ཕྱེད་དང་སུམ་ཅུའི་དུས་སུ། ཚེས་ཞག་སུམ་ཅུ་རྫོགས་ཤིང་། ཉིན་ཞག་ལྔ་བཅུ་རྩ་དགུ་ལ་ཚེས་
ཞག་དྲུག་ཅུ་ཐམ་པ་འབྱུང་བས། གསོ་སྦྱོང་བཅུ་བཞི་པ་སྔ་མ་བྱས་ཏེ། དེའི་ཕྱིས་དེ་ཉིན་ནས་
རྩིས་པའི་ཉིན་ཞག་ལྔ་བཅུ་རྩ་དགུའི་དུས་སུ་དང་། བཅོ་ལྔ་སྔ་མ་དེའི་ཕྱིས་དེ་ཉིན་ནས་རྩིས་
པའི་ཉིན་ཞག་བཅུ་བཞི་པའི་དུས་སུ་གསོ་སྦྱོང་མི་ཐུབ་པ་འབྱུང་བའི་ཕྱིར་ན། ལོ་རེ་རེ་ལ་ཚེས་
ཞག་དྲུག་དྲུག་ལྷག་འོང་བས་ལོ་ལྔ་ལྔ་ན་ཚེས་ཞག་གིས་རྩིས་པའི་ཟླ་ཐེབས་རེ་རེ་འདོན་པ་
ཡིན་ནོ།
ཞིབ་རྩིས་ཀྱི་དབང་དུ་བྱས་ན་འདུལ་མངོན་པ་ཁ་ཅིག།གོང་དུ་བརྗོད་པ་ལྟར གསོ་
-144-

ཆོས་མངོན་པ་མཛོད་ཀྱི་དགོངས་པ་ལེགས་པར་བཤད་པ་ཤེས་བྱ་རབ་གསལ་ལས་གནས་གསུམ་པ་འཇིག་རྟེན་བསྟན་པ
སྦྱོང་བཅུ་བཞི་པ་དྲུག་གི་ཚེས་ཞག་ལྷག་པོ་དྲུག་དང་། དབྱར་ཉི་དགུན་ཉིའི་ཟློག་མཚམས་སུ་
(༨༨ན)ཉི་མ་ཞག་གཉིས་གཉིས་སྡོད་པ་རྩིས་པ་ན། ལོ་རེ་རེ་ལ་ཞག་བཅུ་བཅུ་ལྷག་འོང་བས།
ལོ་གསུམ་གསུམ་ན་ཟླ་ཐེབས་རེ་འབྱུང་། ཞེས་གསུངས། ཡང་ཁ་ཅིག །ཉིན་ཞག་གཅིག་ལ་
ཡུད་ཙམ་སུམ་ཅུ་དང་། ཚེས་ཞག་གཅིག་ལ་ཡུད་ཙམ་ཉི་ཤུ་རྩ་དགུ་དང༌། ཐང་གཅིག་ལྔ་འབྱུང་
བ་རྩིས་པས་ཉིན་ཞག་གི་ཟླ་བ་གསུམ་ལ་ཚེས་ཞག་གི་ཟླ་བ་གསུམ་དང་ཡུད་ཙམ་དོན་ལྔ་དང་
ཉིན་ཞག་ཟླ་བ་དྲུག་ལ། ཚེས་ཞག་གི་ཟླ་བ་དྲུག་དང༌། ཉིན་ཞག་ལྔ་ལྷག །ཉིན་ཞག་གི་ཟླ་བ་
བཅུ་གཉིས་ལ་ཚེས་ཞག་གི་ལོ་དང་། ཉིན་ཞག་བཅུ་འབྱུང་བའི་ཕྱིར་ན། ཉིན་ཞག་གི་དབང་དུ་
བྱས་པའི་ལོ་གསུམ་ན། ཚེས་ཞག་གི་དབང་དུ་བྱས་པའི་ལོ་གསུམ་ཚང་ནས་ཉིན་ཞག་སུམ་
བཅུ་ལྷག་འོང་། ཞེས་གསུངས།
ཁ་ཅིག །ཞག་ལ་ཚེས་ཞག །ཉིན་ཞག །ཁྱིམ་ཞག་གསུམ་ཡོད་ཅིང༌། ཁྱད་པར་ནི་ཉི་མ་ལྷོ་
བགྲོད་ནས། བྱང་བགྲོད་མཐར་ཐུག་པ་དང་། སླར་ཡང་ལྷོ་བགྲོད་མཐར་ཐུག་པ་ལ་སླེབ་པའི་
ཚེ། རྒྱུ་སྐར་རྣམས་ཀྱི་ཁྱིམ་ཐམས་ཅད་རྫོགས་པར་འཁོར་བ་ཡིན་པས ཁྱིམ་ལོའམ་རྩ་བའི་
ལོ་ཞེས་བྱ། ཚེས་ཞག་སུམ་བརྒྱ་དྲུག་ཅུ་ཚང་བ་དང་ཉིན་ཞག་སུམ་བརྒྱ་དྲུག་ཅུ་ཚང་ཡང་། དེ་
དང་དེའི་དབང་དུ་བྱས་པའི་ལོ་གཅིག་ཏུ་འཇོག་པ་མ་གཏོགས་ལོ་གཅིག་རྫོགས་པར་མི་འཇོག་
སྟེ ཁྱིམ་ལོའམ་རྩ་བའི་ལོ་མ་རྫོགས་པའི་ཕྱིར། དེ་ལྟར་ན་བཤད་པ་ལྟར་གྱི་ཁྱིམ་ལོའི་བཅུ་
གཉིས་ཆ་ལ་ཁྱིམ་ཟླ་དང་། དེའི་སུམ་ཅུའི་ཆ་ལ་ཁྱིམ་ཞག་གཅིག་དང༌། དེའི་སུམ་བརྒྱ་དྲུག་ཅུ་
ལ་ཉིན་ཞག་སུམ་བརྒྱ་(༨༨བ)དྲུག་ཅུ་རེ་ལྔ་དང་། ཞག་གཅིག་གི་བཞི་ཆ་ཙམ་དང་། ཚེས་ཞག་
སུམ་བརྒྱ་དོན་གཅིག་དང་ཞག་གཅིག་གི་བཅུ་གཉིས་ཆ་ཙམ་འབྱུང་བས། རྩ་བའི་ལོ་དྲུག་ན་
ཉིན་ཞག་གི་དབང་དུ་བྱས་པའི་ཟླ་ཐེབས་དང༌། ཞག་ཕྱེད་དང་གཉིས་ཙམ་འོང་ཞིང་། རྩ་བའི་
ལོ་གསུམ་ན་ཚེས་ཞག་གི་དབང་དུ་བྱས་པའི་ཟླ་ཐེབས་གཅིག་དང་། ཞག་གསུམ་ལྷག་མ་འོང་
ཞེས་གསུངས། དེ་ལྟར་ལུགས་གསུམ་ལས། དང་པོ་ལ་ངེས་པ་མ་ཐོབ་པས། ཕྱི་མ་གཉིས་ལེགས་
-145-

ཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ།
ཆ་ཆེ་བར་མངོན་ལ། དེའི་ནང་ནས་ཀྱང་ལུགས་གསུམ་པ་ཉིད་བཞེད་པའི་ཕྱོགས་སུ་མངོན།
གསུམ་ཀའང་ལྷག་པའི་ཟླ་བ་དེ། ཞག་སུམ་ཅུ་ལྷག་ངོ་ཤེས་པ་ཞིག་ལ་མཐུན་པས། གསོ་སྦྱོང་ཐུབ་
མི་ཐུབ་གང་གི་རྗེས་སུའང་ཐུབ་པ་བྱེད་དགོས་པ་འདྲ་སྟེ། འཛངས་པའི་བློ་གྲོས་ཀྱིས་རྣམ་པར་
དཔྱོད་ཅིག །འདིར་མ་བཤད་པ་འགའ་ཞིག་ནི། མདོ་རྩ་བའི་བཀའ་འགྲེལ་ལས་ཀྱང་ངེས་པར་
བྱར་ཡོད་དོ།
སྨྲས་པ། དུས་ཀྱི་དགྲ་ལ་རྒྱལ་བ་ཡི། །དུས་གསུམ་མཁྱེན་པ་སངས་རྒྱས་ཀྱིས། །དུས་
ཚིགས་ཇི་ལྟར་བཀའ་སྩལ་བཞིན། །དུས་བཞིའི་མཐའ་འདི་ཁོ་བོས་བཤད། །ཅེས་སོ།།
༼ཁང་རིམ་དང་རི་ལ་བརྟེན་པའི་གནས་བཤད་པའི་སྐབས།༽ ཨོཾ།pg ང་
གཉིས་པ་བང་རིམ་དང་རི་ལ་བརྟེན་པ་བཤད་དུ་ཡོད་དེ། འདི་ལ་བང་རིམ་བཞི་
ཡོད་དེ། །བར་གྱི་ཐག་ནི་སྟོང་ཕྲག་བཅུ། །སྟོང་ཕྲག་དག་ནི་བཅུ་དྲུག་དང་། །བརྒྱད་དང་བཞི་
དང་གཉིས་འཕགས་སོ། །དེ་ལ་ལག་ན་གཞོང་ཐོགས་དང་། །ཕྲེང་ཐོགས་དང་ནི་རྟག་མྱོས་
དང༌། །རྒྱལ་ཆེན་བཞི་པའི་ལྷ་རྣམས་གནས། །རི་ནི་བདུན་པོ་དག་ལ་ཡང་། །ཞེས་འབྱུང་བ་
ལས། རི་རབ་ཀྱི་ཆུ་མཚམས་ནས་སྐེད་པ་མན་ཆད་དུ་བར་ཐག་ཁྲི་ཕྲག་རེས་བཅད་པའི་བང་
རིམ་བཞི། རིམ་པ་བཞིན་རི་རབ་ལས་ཕྱིར་(༨༩ན)དཔག་ཚད་སྟོང་ཕྲག་བཅུ་དྲུག་དང་། བརྒྱད་
དང་། བཞི་དང་། གཉིས་འཕགས་པ་ཡོད་ཅིང་། དེ་བཞི་ལ་རིམ་པ་བཞིན། གནོད་སྦྱིན་ལག་ན་
གཞོང་ཐོགས་འཁོར་བཅས་ནས རྒྱལ་ཆེན་བཞིའི་བར་བཅས་ཀྱི་བར་གནས་པ་དང་། གསེར་
གྱི་རི་བདུན་ལའང་རྒྱལ་ཆེན་རིགས་བཞིའི་ལྷ་དང་། ཁོར་ཡུག་ལ་གནོད་སྦྱིན་གོས་སྔོན་ཅན་
གནས་པ་ཡིན་ཞིང་། དེ་ཉིད་ཀྱིས་ན་ལྷའི་རིགས་ལ་རྒྱལ་ཆེན་རིགས་བཞིའི་ལྷ་ཁོ་ན་མང་བར་
གསུངས་པའི་ཕྱིར
-146-

ཆོས་མངོན་པ་མཛོད་ཀྱི་དགོངས་པ་ལེགས་པར་བཤད་པ་ཤེས་བྱ་རབ་གསལ་ལས་གནས་གསུམ་པ་འཇིག་རྟེན་བསྟན་པ།
གཉིས་པ་སུམ་ཅུ་རྩ་གསུམ་པའི་གནས་བཤད་དུ་ཡོད་དེ། ལྷུན་པོའི་རྩེ་ན་སུམ་ཅུ་གསུམ། །
དི་ཡི་ངོས་ལ་བརྒྱད་ཁྲིའོ། །ཕྱོགས་མཚམས་བརྩེགས་པ་བཞི་ལ་ནི། །ལག་ན་རྡོ་རྗེ་གནས་དབུས་
ན། །གྲོང་ཁྱེར་ལྟ་ན་སྡུག་ཅེས་པ། །ངོས་ལ་ཉིས་སྟོང་ལྔ་བརྒྱ་པ། །དཔག་ཚད་ཕྱེད་དང་གཉིས་
གསེར་གྱི། །རང་བཞིན་གཞི་བཀྲ་གཉེན་པ་ཡོད། །དེ་ན་རྣམ་པར་རྒྱལ་བྱེད་དེ། །ངོས་ལ་ཉིས་
བརྒྱ་ལྔ་བཅུའོ། །ཕྱི་རོལ་ཤིང་རྟ་སྣ་ཚོགས་དང༌། །རྩུབ་འགྱུར་འདྲེས་ཚལ་དགའ་བས་བརྒྱན།
དེ་དག་གི་ནི་ངོས་བཞི་ན། །ཉི་ཤུས་བཅད་ན་ས་གཞི་བཟང་། །བྱང་ཤར་མཚམས་ན་ཡོངས་
འདུ་སྟེ། །ལྷོ་ནུབ་མཚམས་ན་ཆོས་བཟང་ངོ༌། །ཞེས་འབྱུང་བ་ལས། ཕལ་ཆེར་གོ་སླ་ཞིང་། །སྒྲ་
དོན་གྱི་དབང་དུ་བྱས་ན་ནོར་ལྷ་བརྒྱད། དྲགས་པོ་བཅུ་གཅིག །ཉི་མ་བཅུ་གཉིས། ཐ་སྐར་གྱི་
བུ་གཉིས བརྒྱ་བྱིན་ཉིད་དེ། གཙོ་བོ་སུམ་ཅུ་རྩ་གསུམ་ཡོད་པས་དེ་སྐད་ཅེས་བརྗོད་པ་དང་།
གྲོང་ཁྱེར་ལྟ་ན་སྡུག་གྱེན་དུ་དཔག་ཚད་ཕྱེད་དང་གཉིས་དང་རྣམ་པར་རྒྱལ་པའི་ཁང་བཟང་
གྲོང་ཁྱེར་དེ་ལས་དཔག་ཚད་(༨༩བ)ཕྱེད་དང་ལྔ་འཕགས་པ་དང་། གྲོང་ཁྱེར་གྱི་ངོ་བོ་གསེར་
གྱི་རང་བཞིན་དང་། འོག་གཞི་ཚོན་གྱིས་བཀྲ་ཞིང་གཉེན་པ་སོགས་ཡིན་པའི་ཕྱིར།
འོ་ན། ལྷ་མ་ཡིན་གྱི་གནས་ཇི་ལྟ་བུ་ཞེ་ན། བཤད་དུ་ཡོད་དེ། དོན་ཐོབ་ཀྱི་དབང་དུ་བྱས་
ན རི་རབ་ཀྱི་ཆུ་མཚམས་ནས་འོག་ཏུ་དཔག་ཚད་ཉི་ཁྲི་ན་གྲོང་ཁྱེར་འོད་ཅན་ན། ལྷ་མ་ཡིན་
གྱི་གཙོ་བོ་དགྲ་ཅན། དེ་ནས་དཔག་ཚད་ཉི་ཁྲི་ན་གྲོང་ཁྱེར་ཟླ་བའི་ཕྲེང་བ་ན ལྷ་མིན་གྱི་དབང་
པོ་གཉན་ཞིང་བརྩེ་བ་དང་། གྲོང་ཁྱེར་སྐར་འཕྲེང་ན་ལྷ་མ་ཡིན་གྱི་དབང་པོ་བརྟན་པ དེ་ནས་
དེ་ཙམ་ཞིག་ན་མི་གཡོ་ཟབ་པའི་གྲོང་ཁྱེར་ན། ལྷ་མ་ཡིན་གྱི་དབང་པོ་མེ་ཏོག་ཕྲེང་དང་། དེ་ནས་
དེ་ཙམ་ཞིག་ན་གྲོང་ཁྱེར་གསེར་ལྡན་ན། ལྷ་མ་ཡིན་གྱི་དབང་པོ་ཐག་ཟངས་རིས་ཡོད་ཅིང༌
ཁང་བཟང་། འདུན་ས། ཤིང་། རྡོ་ལེབ། ཚལ། ས་གཞི གླང་པོ་ཆེ་སོགས་ཀྱང་ལྷ་ལ་འདྲེན་པ་
བཞིན་ཡོད་དོ། །དྲན་པ་ཉེར་གཞག་ལས། ཆུ་མཚམས་ནས་དཔག་ཚད་ཉི་ཁྲི་ཆིག་སྟོང་ན་རིམ་
པ་བཞིན་ལྷ་མ་ཡིན་གྱི་གྲོང་ཁྱེར་བཞི་ཡོད་པར་བཤད་ཀྱང་། ལུགས་འདིར་དྲང་དོན་དུ་འགྲེལ་
-147-

ཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ
དགོས་ཏེ། ཆུ་མཚམས་ནས་གསེར་དཀྱིལ་གྱི་བར་ལ་དཔག་ཚད་བརྒྱད་ཁྲིར་ངེས་པའི་ཕྱིར།
གཉིས་པ༌ས༌དང༌མ་འདྲེས་པའི་ལྷ་གནས་བཤད་དུ་ཡོད་དེ། དེ་སྟེང་ལྷ་རྣམས་གཞལ་
མེད་ཁང་། །ཞེས་འབྱུང་བ་ལས། འཐབ་བྲལ་ནས་འོག་མིན་གྱི་བར་གྱི་ལྷའི་གཞལ་ཡས་ཁང་
ནམ་མཁའ་ལ་གནས་པ་རྣམས་དེ་ཡིན་པའི་ཕྱིར ལྷ་དེ་རྣམས་ལ་འདོད་པ་སྤྱོད་པ་དྲུག་ཡོད་
དེ། འདོད་པ་སྤྱོད་པ་དྲུག་ཡིན་ནོ། །གཉིས་གཉིས་འཁྱུད་དང་ལག་བཅངས་དང་། །དགོད་དང་
བལྟས་པས་འཁྲིག་པ་ཡིན། །ཞེས་འབྱུང་བ་(༩༠ན) ལས། རྒྱལ་ཆེན་རིགས་བཞི་པ། སུམ་ཅུ་
རྩ་གསུམ་པ། འཐབ་བྲལ་བ དགའ་ལྡན་པ། འཕྲུལ་དགའ་བ། གཞན་འཕྲུལ་དབང་བྱེད་པ་
སྟེ་འདོད་ལྷ་རིགས་དྲུག་ལས་དང་པོ་གཉིས་དབང་པོ་གཉིས་སྦྱོར་གྱིས་འཁྲིག་ཅིང་། ལྷག་མ་
བཞི་རིམ་པ་བཞིན་དུ་འཁྱུད་པ་དང་། ལག་བཅངས་དང་། རྒོད་པ་དང་། བལྟས་པས་འཁྲིག་
པ་ཡིན་པའི་ཕྱིར། འོ་ན། དེ་དག་ལ་ཁུ་པ་ཕྱུང་བ་མེད་ན། ལྷའི་བུ་དང་བུ་མོ་ཇི་ལྟར་སྐྱེ་ཞེ་ན།
སྐྱེ་བའི་སྐྱོན་མེད་དེ། ལྷ་རང་རང་གི་དབང་དུ་སྐྱེ་བ་ཡིན་པའི་ཕྱིར།
འོ་ན། བོང་ཚོད་ཇི་ཙམ་དུ་སྐྱེ་ཞེ་ན བཤད་དུ་ཡོད་དེ བྱིས་པ་ལོ་ལྔ་ལོན་པ་ནས། །ལོ་
བཅུ་ལོན་པ་ལྟ་བུའི་བར། དེ་དག་ཏུ་སྐྱེ། །ཞེས་འབྱུང་བ་ལས། རྒྱལ་ཆེན་རིགས་བཞིའི་ལྷ་བྱིས་
པ་ལོ་ལྔ་པའི་བོང་ཚོད་དང་། གཞན་འཕྲུལ་དབང་བྱེད་པ་ལོ་བཅུ་ལོན་པའི་བོང་ཚོད་དུ་སྐྱེ་བའི་
བར་ཡིན་པའི་ཕྱིར། གཟུགས་ཁམས་ཀྱི་ལྷ་ལ་ནི་དེ་ལྟར་མ་ངེས་ཏེ། གཟུགས་ཅན་རྣམས།
ཀུན་རྫོགས་གོས་དང་བཅས་པ་ཉིད། །ཅེས་འབྱུང་བ་ལས། བོང་ཚོད་ཀུན་རྫོགས་པ་དང་།
གོས་དང་བཅས་པར་སྐྱེད་པའི་ཕྱིར དེ་ལྟར་འདོད་པ་སྤྱོད་པ་རྣམས་ལས། འདོད་པ་སྐྱེ་བ་ནི་
གསུམ་ཡོད་དེ། འདོད་པ་སྐྱེ་བ་གསུམ་པོ་ནི། །འདོད་པའི་ལྷ་དང་མིར་བཅས་རྣམས། །ཞེས་
འབྱུང་བ་ལས། འདོད་པའི་མི་དང་དགའ་ལྡན་པའི་ལྷའི་བར་ནི། འདོད་ཡོན་འབྱུང་བ་ལ་
ལོངས་སྤྱོད་པ་དང་། འཕྲུལ་དགའ་བའི་ལྷ་ནི་བདག་གིས་ཅི་འདོད་པ་སྤྲུལ་བ་ལ་ལོངས་སྤྱོད་
པ་དང་། གཞན་འཕྲུལ་དབང་བྱེད་པ་ནི་(༩༠བ)བདག་དང་གཞན་གྱི་ཇི་ལྟར་འདོད་པ་བཞིན་
-148-

ཆོས་མངོན་པ་མཛོད་ཀྱི་དགོངས་པ་ལེགས་པར་བཤད་པ་ཤེས་བྱ་རབ་གསལ་ལས་གནས་གསུམ་པ་འཇིག་རྟེན་བསྟན་པ།
སྤྲུལ་བ་ལ་ལོངས་སྤྱོད་པ་ཡིན་པའི་ཕྱིར། དེར་མ་ཟད་བདེ་བ་སྐྱེ་བ་གསུམ་ཡང་ཡོད་དེ། བདེ་
བ་སྐྱེ་བ་གསུམ་པོ་ནི །བསམ་གཏན་གསུམ་ལ་ས་དགུ་ཡིན། །ཞེས་འབྱུང་བ་ལས། བསམ་
གཏན་དང་པོ་ལ་དབེན་པ་ལས་སྐྱེས་པའི་དགའ་བ་གསུམ བསམ་གཏན་གཉིས་པ་ལ་ཏིང་ངེ་
འཛིན་ལས་སྐྱེས་པའི་བདེ་བ་གསུམ། བསམ་གཏན་གསུམ་ལ་དགའ་བ་མེད་པའི་བདེ་ང
གསུམ་རྣམས་སུ་ཡོད་པའི་ཕྱིར
འོ་ན། ལྷ་གནས་རྣམས་འོག་མ་འོག་མ་ནས་གོང་མ་གོང་མར་ཐག་ཇི་ཙམ་ཡོད་པ་ཡིན་
ཞེ་ན། བཤད་དུ་ཡོད་དེ། གནས་ནས་གནས་འོག་ཇི་སྲིད་པ། །དེ་ནས་དེ་ཡི་གོང་དེ་སྲིད། །ཅེས་
འབྱུང་བ་ལས། འཛམ་བུ་གླིང་ནས་རྒྱལ་ཆེན་རིགས་བཞིའི་གནས་བང་རིམ་བཞི་པའི་བར་ལ་
དཔག་ཚད་བཞི་ཁྲི་ཡོད་པ་བཞིན་དུ། དེ་ནས་སུམ་ཅུ་རྩ་གསུམ་གྱི་བར་དུའང་དེ་སྲིད་ཡོད། དེ་
ནས་འཛམ་བུ་གླིང་དུ་ཇི་སྲིད་བར་ཡང༌། འཐབ་བྲལ་གྱི་བར་ལ་དེ་སྲིད་ཡོད། འཐབ་བྲལ་ནས་
འཛམ་གླིང་དུ་ཇི་སྲིད་བར། དགའ་ལྡན་གྱི་བར་དུ་དེ་སྲིད་ཡོད་པ་ནས ཤིན་ཏུ་མཐོང་ནས་འཛམ་
བུའི་གླིང་དུ་ཇི་སྲིད་བར། དེ་ནས་འོག་མིན་གྱི་ང དེ་སྲིད་ཡོད་པར་སྦྱར་བར་བྱ་བ་ཡིན་
པའི་ཕྱིར།
འོ་ན། ལྷ་འོག་མ་རྣམས་ཀྱིས་རང་དགར་གནས་གོང་མ་མཐོང་བ་ཡོད་དམ་ཞེ་ན་མེད་དེ།
རྫུ་འཕྲུལ་གཞན་བརྟེན་ནས་མ་གཏོགས་པ། །དེ་དག་གོང་མ་མཐོང་བ་མེད། །ཞེས་འབྱུང་བ་
ལས། རང་གིས་རྫུ་འཕྲུལ་ཐོབ་པའམ། གཞན་གོང་མའི་ལྷས་ཁྲིད་པ་ལ་བརྟེན་ན་མ་གཏོགས
གོང་མ་མི་ང་སྟེ་དེར་བགྲོད་མི་ནུས་པའི་ཕྱིར།
FFilb/el] pZ་hJE
149-

: ཌཎྜ། ཨྰཿ༑ ཟེང3 ཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ  ཿ
༼འཇིག་རྟེན་དང་སེམས་ཅན་གྱི་ཚད་བཤད་པའི་སྐབས།༽ ཆ་ལ་སྤྱི་
གཉིས་པ་འཇིག་རྟེན་གྱི་ཚད་(༩) ན)བཤད་པ་ནི། མདོ་ལས། སྟོང་གསུམ་གྱི་སྟོང་ཆེན་
པོའི་འཇིག་རྟེན་གྱི་ཁམས་ཞེས་གསུངས་ན་དེ་གང་ཡིན་ཞེ་ན། བཤད་དུ་ཡོད་དེ གླིང་བཞི་པ་
དང་ཉི་ཟླ་དང༌། །རི་རབ་དང་ནི་འདོད་ལྷ་དང་། །ཚངས་པའི་འཇིག་རྟེན་སྟོང་ལ་ནི། །སྟོང་
ནི་སྤྱི་ཕུད་ཡིན་པར་འདོད། །དེ་སྟོང་ལ་ནི་སྟོང་གཉིས་པ། །བར་མའི་འཇིག་རྟེན་ཁམས་ཡིན་
ནོ། །དེ་སྟོང་ལ་ནི་སྟོང་གསུམ་མོ། །མཉམ་དུ་འཇིག་ཅིང་འབྱུང་བ་ཡིན། །ཞེས་འབྱུང་བ་ལས
གླིང་བཞི་ནས་ཚངས་ཆེན་མན་ཆད་ཀྱི་འཇིག་རྟེན་སྟོང་ལ་ནི་སྟོང་དང་པོའམ་སྤྱི་ཕུད་དང་། དེ་
སྟོང་ལ་ནི་སྟོང་གཉིས་པ་བར་མའི་འཇིག་རྟེན་གྱི་ཁམས་དང་། དེ་སྟོང་ལ་ནི་སྟོང་གསུམ་གྱི་སྟོང་
ཆེན་པོའི་འཇིག་རྟེན་གྱི་ཁམས་ཞེས་བྱ་ལ། དེ་དག་དང་པོར་མཉམ་དུ་ཆགས་ཞིང་། མཐར་མཉམ་
དུ་འཇིག་པ་ཡིན་པའི་ཕྱིར།
གསུམ་པ་ཞར་ལ་སེམས་ཅན་གྱི་ཚད་བཤད་པ་ནི། འོ་ན་སེམས་ཅན་གྱི་གནས་རྣམས་ཇི་
ལྟར་བཤད་པ་དེ་ལྟར་ཡིན་མོད། སེམས་ཅན་གྱི་ཚད་ཇི་ལྟ་བུ་ཞེ་ན། བཤད་དུ་ཡོད་དེ། ལུས་
ཚད་དང་ཚེ་ཚད་གཉིས་སུ་ཡོད་པའི་ཕྱིར། དང་པོ་ཡོད་དེ། མིའི་ལུས་ཚད། འདོད་ལྷའི་ལུས་
ཚད། གཟུགས་ཀྱི་ལྷའི་ལུས་ཚད་གསུམ་དུ་ཡོད་པའི་ཕྱིར། དང་པོ་ཡོད་དེ། འཛམ་བུ་གླིང་པ་
རྣམས་ཀྱི་ཚད། ཁྲུ་བཞི་པ་དང་ཕྱེད་དང་བཞི། །ཤར་དང་བ་གླང་སྤྱོད་དང་ནི། །བྱང་ཞེས་བྱ་བ་
ཉིས་འགྱུར་བསྐྱེད། །ཞེས་འབྱུང་བ་ལས། ཚེ་ལོ་བརྒྱ་པའི་དུས་ཀྱི་འཛམ་བུ་གླིང་པའི་མི་རྣམས་
ཀྱི་ལུས་ཚད་ནི། ཁ་ཅིག །ཁྲུ་བཞི་པ་དང་། ལ་ལ་རང་ཁྲུ་ཕྱེད་དང་བཞི་པ་ཡིན་པ་ནས། སྒྲ་མི་སྙན་
པའི་བར་ཁྲུ་ཉིས་འགྱུར་དུ་སྐྱེད་པ་ཡིན་པའི་ཕྱིར། (༩༡བ)ས་སྡེར་གླིང་གཞན་གསུམ་ཡང་རང་
ཁྲུ་ཕྱེད་དང་བཞི་པར་འདྲ་བ་ལ་ལུས་བོང་ཤིན་ཏུ་ཆེ་བ་ཡིན་པར་བཤད་དེ། ལུགས་གཞན་ནོ།
-150-

ཆོས་མངོན་པ་མཛོད་ཀྱི་དགོངས་པ་ལེགས་པར་བཤད་པ་ཤེ་གསལ་ལས་གནས་གསུམ་པ་འཇིག་རྟེན་བསྟན་པ
གཉིས་པ་འདོད་ལྷའི་ལུས་ཚད་ཡོད་དེ། ། འདོད་དང་ལྡན་པའི་ལྷ་ཡི་ལུས། །བཞི་ཆ་ནས་
ནི་རྒྱང་གྲགས་དག །ཕྱེད་དང་གཉིས་ཀྱི་བར་དུ་བསྐྱེད། །ཅེས་འབྱུང་བ་ལས། རྒྱལ་ཆེན་རིགས་
བཞིའི་ལྷ་རྒྱང་གྲགས་ཀྱི་བཞི་ཆ་ཡིན་པ་ནས གཞན་འཕྲུལ་དབང་བྱེད་པ། རྒྱང་གྲགས་ཕྱེད་
དང་གཉིས་ཡིན་པའི་བར་དུ་ཤེས་པར་བྱ་བ་ཡིན་པའི་ཕྱིར། ངན་སོང་བའི་ལུས་ཚད་ནི་མ་ངེས་
པས་མངོན་པ་བསྐོར་འདིར་མ་བཤད་ཅིང་བརྒྱ་བྱིན་ནི་སུམ་ཅུ་རྩ་གསུམ་པའི་ལྷ་བྱིངས་པོ་
བས་ཤིན་ཏུ་ཆེ་བ་དང་། ལྷ་མིན་རྣམས་སུམ་ཅུ་རྩ་གསུམ་པ་དང་ཆ་འདྲ་བར་གསུངས་སོ།
གསུམ་པ་གཟུགས་ཀྱི་ལྷའི་ལུས་ཚད་ཡོད་དེ། གཟུགས་ཅན་དང་པོ་དཔག་ཚད་ཕྱེད།
དེ་ཡི་གོང་མ་ཕྱེད་ཕྱེད་བསྐྱེད། །འོད་ཆུང་རྣམས་ཀྱི་ལྟག་ཡན་ཆད། །ལུས་ནི་ཉིས་འགྱུར་ཉིས་
འགྱུར་ཏེ། །སྤྲིན་མེད་དཔག་ཚད་གསུམ་དོར་རོ། །ཞེས་འབྱུང་བ་ལས། ཚངས་རིས་པ་དཔག་
ཚད་ཕྱེད་ཡིན་པ་ནས་དེའི་ཕྱེད་ཕྱེད་བསྐྱེད། འོད་ཆུང་བ་དཔག་ཚད་གཉིས། དེའི་ལྟག་སྟེ་གོང་
མ་ཚད་མེད་འོད་པ་དཔག་ཚད་བཞི་ཡིན་པ་ནས། ཉིས་འགྱུར་རེ་བསྐྱེད་པས། སྤྲིན་མེད་པ་དཔག་
ཚད་བརྒྱ་དང་ཉེར་བརྒྱད་དུ་འགྱུར་བ་ལས་གསུམ་དོར་ནས བརྒྱ་དང་ཉེར་ལྔ་ཡོད་པ་ནས་ཉིས་
འགྱུར་བསྐྱེད་པས་འོག་མིན་པ་ལ་དཔག་ཚད་ཁྲི་དྲུག་སྟོང་དུ་འགྱུར་བའི་ཕྱིར།
གཉིས་པ་སེམས་ཅན་རྣམས་ཀྱི་ཚེ་ཚད་ལ། བདེ་འགྲོ་དང་། ངན་འགྲོ་གཉིས་ཡོད་པ་ལས།
དང་པོ་ལ་ཡང་གསུམ་ཡོད། དང་པོ་(༩༢ན)མིའི་ཚེ་ཚད་ཡོད་དེ། སྒྲ་མི་སྙན་ན་ཚེ་སྟོང་སྟེ།
གཉིས་ན་ཕྱེད་ཕྱེད་སྤངས་པའོ། །འདི་ན་མ་ངེས་ཐ་མར་ནི། །ལོ་བཅུ་དང་པོ་དཔག་ཏུ་མེད།
ཅེས་འབྱུང་བ་ལས། སྒྲ་མི་སྙན་པའི་མིས་ཚེ་སྟོང་ཐུབ་པ་དང་། བ་གླང་སྤྱོད་པས། སྒྲ་མི་སྙན་པའི་
ཚེ་ཕྱེད་དང་། ལུས་འཕགས་གླིང་པས་དེའི་ཕྱེད་ཐུབ། འཛམ་བུ་གླིང་པ་ནི་ཐ་མ་ཚེ་ལོ་བཅུ་དང་
དང་པོར་དཔག་ཏུ་མེད་པ་ཐུབ་པ་བྱུང་བས་མ་ངེས་པ་ཡིན་པའི་ཕྱིར།
གཉིས་པ་འདོད་ལྷའི་ཚེ་ཚད་ཡོད་དེ། མི་རྣམས་ཚེ་ལོ་ལྔ་བཅུ་ལ། །འདོད་པ་དག་གི་ལྷ་
རྣམས་ལས། །འོག་མ་དག་གི་ཉིན་ཞག་གཅིག །དེས་ན་ཚེ་ལོ་ལྔ་བརྒྱའོ། །གོང་མ་གཉིས་ཀ་ཉིས་
-151-

HEDDPYATiLTR= ཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ n-ཟི་ན་ཚོ་ནི ཅུང་
འགྱུར་རོ། །ཞེས་འབྱུང་བ་ལས། མི་ལོ་ལྔ་བཅུ་ལ། རྒྱལ་ཆེན་རིགས་བཞིའི་ཉིན་ཞག་གཅིག
དེ་སུམ་ཅུ་ལ་ཟླ་བ། དེ་བཅུ་གཉིས་ལ་ལོར་བྱས་པའི་རང་ལོ་ལྔ་བརྒྱ། རྒྱལ་ཆེན་རིགས་བཞིའི་
མི་ཚེ་ཚད་དང་། དེའི་གོང་མ་རྣམས་ལ། ཉིན་ཞག་དང་། ལོ་གཉིས་ཀ་ཉིས་འགྱུར་དུ་སྐྱེད་ནས།
ལོ་བརྒྱ་ལ་ཉིན་ཞག་གཅིག །དེ་སུམ་ཅུ་ལ་ཟླ་བ། དེ་བཅུ་གཉིས་ལ་ལོར་བྱས་པས་རང་ལོ་ལྔ་
སྟོང་། སུམ་ཅུ་རྩ་གསུམ་པའི་ཚེ་ཚད་ཡིན་པ་ནས མི་ལོ་སྟོང་དྲུག་བརྒྱ་ལ་ཉིན་ཞག་གཅིག དེ་
སུམ་ཅུ་ལ་ཟླ་བ། དེ་བཅུ་གཉིས་ལ་ལོར་བྱས་པའི་རང་ལོ་ཁྲི་དྲུག་སྟོང་། གཞན་འཕྲུལ་དབང་
བྱེད་པའི་ཚེ་ཚད་ཀྱི་བར་ཡིན་པའི་ཕྱིར།
འོ་ན། རི་གཉའ་ཤིང་འཛིན་ཡན་ཆད་ན་ཉི་ཟླ་མེད་པས་ཉིན་མཚན་དང་སྣང་བའི་བྱ་བ་
བྱེད་པ་ཇི་ལྟར་ཡོད་ཅེ་ན། དེ་དག་གི་ཁྱད་པར་མེད་པའི་སྐྱོན་མེད་དེ། མེ་ཏོག་ཁ་འབྱེད་འཛུམ་
དང་། གཉིད་སངས་བྲོ་ཡི་ཉིན་མཚན་གྱི་ཁྱད་པར་ཡོད་ཅིང་(༩༢བ)རང་རང་གི་ལུས་ཀྱི་འོད་
ཀྱི་སྣང་བའི་བྱ་བ་བྱེད་པའི་ཕྱིར
གསུམ་པ་ཁམས་གོང་གི་ལྷའི་ཚེ་ཚད་ལ་གཉིས་ལས། དང་པོ་གཟུགས་ཀྱི་ལྷའི་ཚེ་ཚད་
ཡོད་དེ གཟུགས་ཅན་ཉིན་མཚན་མེད་ཚེ་ནི། །རང་ལུས་གཞལ་བའི་བསྐལ་པ་ཡིས། །ཞེས་
འབྱུང་བ་ལས གཟུགས་ཁམས་ན་ཉིན་མཚན་གྱི་དབྱེ་བ་མེད་པས་ཚེ་ཚད་ལོས་མི་བགྲང་གི
རང་ལུས་དཔག་ཚད་ཀྱིས་གཞལ་བ་དང་མཉམ་པའི་བསྐལ་པས་བརྩི་བའི་ཕྱིར། གཟུགས་ཅན་
དང་པོ་བསྐལ་པ་ཕྱེད །དེའི་གོང་མ་ཕྱེད་ཕྱེད་སྐྱེད། །འོད་ཆུང་རྣམས་ཀྱི་ལྟག་ཡན་ཆད། །ཚེ་
ནི་ཉིས་འགྱུར་ཉིས་འགྱུར་ཏེ། །སྤྲིན་མེད་བསྐལ་པ་གསུམ་དོར་རོ། །ཞེས་སྦྱར་ཏེ་ཤེས་པར་བྱ་
བ་ཡིན་པའི་ཕྱིར
གཉིས་པ་གཟུགས་མེད་ཀྱི་ལྷའི་ཚེ་ཚད་ཡོད་དེ། གཟུགས་མེད་བསྐལ་པ་སྟོང་ཕྲག་ནི།
ཉི་ཤུས་ལྷག་པས་ལྷག་པ་ཡིན། །ཞེས་འབྱུང་བ་ལས། ནམ་མཁའ་མཐའ་ཡས་བསྐལ་པ་
ཕྲག་ཉི་ཤུ་དང་། དེ་ནས་རྣམ་ཤེས་མཐའ་ཡས། ཅི་ཡང་མེད། སྲིད་རྩེ་བ་གསུམ་བསྐལ་པ་སྟོང་
-152-

ཆོས་མངོན་པ་མཛོད་ཀྱི་དགོངས་པ་ལེགས་པར་བཤད་པ་ཤེས་བྱ་རབ་གསལ་ལས་གནས་གསུམ་པ་འཇིག་རྟེན་བསྟན་པ།
ཕྲག་ཉི་ཤུ་ཉི་ཤུས་ལྷག་པ་ཡིན་པའི་ཕྱིར།
འཇལ་བྱེད་ཀྱི་བསྐལ་པའང་ཡོད་དེ། འོད་ཆུང་ནས་བཟུང་བསྐལ་ཆེན་ཏེ། །དེ་ཡི་གོང་
མ་ཕྱེད་ཡིན་ནོ། །ཞེས་འབྱུང་བ་ལས། འོད་ཆུང་ནས་སྲིད་རྩེའི་བར་གྱི་ཚེ་འཇལ་བྱེད་ཀྱི་བསྐལ་
པ་ནི བསྐལ་ཆེན་ཡིན། འོག་མ་ཚངས་ཆེན་སོགས་ཀྱི་བསྐལ་ཆེན་དེའི་ཕྱེད། བར་བསྐལ་བཞི་
བཅུ་ལ་བསྐལ་པར་བྱས་པ་དེ་ཡིན་པའི་ཕྱིར། ཚངས་ཆེན་པས་བར་བསྐལ་དྲུག་ཅུ་ཐུབ་པར་
བཤད་པ་ནི། དེ་ལ་ཉེ་བས་དེ་ལྟར་བཤད་ཀྱི། ངེས་པ་ནི་མ་ཡིན་ཏེ། འཇིག་རྟེན་ཆགས་པའི་མགོ་
ལ་སྐྱེས་ཤིང་སྣོད་འཇིག་པའི་(༩༣ན)སྔོན་དུ་འཆི་འཕོ་བས་བར་བསྐལ་དགུ་མ་ལོང་ཙམ་ཞིག་
ཐུབ་པའི་ཕྱིར།
གཉིས་པ་ངན་འགྲོའི་ཚེ་ཚད་ལ་བཞི་ལས། དང་པོ་ཚ་དམྱལ་གྱི་ཚེ་ཚད་ཡོད་དེ། ཡང་
སོས་ལ་སོགས་དྲུག་རིམ་བཞིན། །འདོད་ལྷའི་ཚེ་དང་ཉིན་ཞག་མཉམ། །དེས་ན་དེ་དག་རྣམས་
ཀྱི་ཚེ། །འདོད་པའི་ལྷ་དང་འདྲ་བ་ཡིན། །རབ་ཏུ་ཚ་ཕྱེད་མནར་མེད་ནི། །བར་གྱི་བསྐལ་
པའོ། །ཞེས་འབྱུང་བ་ལས རྒྱལ་ཆེན་རིགས་བཞིའི་ཚེ་ཚད་ལ། །ཡང་སོས་པའི་ཞག་གཅིག
དེ་སུམ་ཅུ་ལ་ཟླ་བ་གཅིག །དེ་བཅུ་གཉིས་ལ་ལོར་བྱས་པའི་རང་ལོ་ལྔ་བརྒྱ་ཡང་སོས་པའི་ཚེ་
ཚད་ཡིན་པ་ནས གཞན་འཕྲུལ་དབང་བྱེད་པའི་ཚེ་ཚད་ལ། ཚ་བ་བའི་ཞག་གཅིག །དེ་སུམ་
ཅུ་ལ་ཟླ་བ། དེ་བཅུ་གཉིས་ལ་ལོར་བྱས་པའི་རང་ལོ་ཁྲི་དྲུག་སྟོང་། ཚ་བའི་ཚེ་ཚད་ཡིན་པའི་
བར་དུ་ཤེས་པར་བྱ་བ་དང་། རབ་ཏུ་ཚ་བ་བར་བསྐལ་ཕྱེད་དང་། མནར་མེད་པས་བར་བསྐལ་
གཅིག་ཐུབ་པ་ཡིན་པའི་ཕྱིར།
གཉིས་པ་དུད་འགྲོའི་ཚེ་ཚད་ཡོད་དེ། དུད་འགྲོ་རྣམས། །མཆོག་རིང་བསྐལ་པའོ།
ཞེས་འབྱུང་བ་ལས། དུད་འགྲོ་ཚེ་མཆོག་ཏུ་རིང་བ་ཀླུ་ཆེན་པོ་བརྒྱད་ལྟ་བུ་བར་བསྐལ་རེ་ཐུབ་
པ་ཡིན་པའི་ཕྱིར
གསུམ་པ་ཡི་དྭགས་ཀྱི་ཚེ་ཚད་ཡོད་དེ། ཡི་དྭགས་རྣམས། ། ཟླ་བ་ཉིན་ཞག་གིས་ལྔ་བརྒྱ།
-153-

ལྷག་ལ་ཅུང་་ཊན་ཥ " ཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ  ོ ་230 ནYPE
ཞེས་འབྱུང་བ་ལས། མིའི་ཟླ་བ་ལ་ཉིན་ཞག་གཅིག་ཏུ་བྱས་པའི། རང་ལོ་ལྔ་བརྒྱ་ཐུབ་པ་ཡིན་
པའི་ཕྱིར། བཞི་པ་གྲང་དམྱལ་བའི་ཚེ་ཚད་ཡོད་དེ། ཏིལ་སྦྱངས་ནང་ནས་ལོ་བརྒྱ་ཞིང་། །ཏིལ་
གཅིག་ཕྱུང་བས་(༩༣ བ)ཟད་གྱུར་པ། །ཆུ་བུར་ཅན་གྱི་ཚེ་ཡིན་ཏེ། །གཞན་གྱི་ཚེ་ནི་ཉི་ཤུར་
བསྒྱུར། །ཞེས་འབྱུང་བ་ལས། ཏིལ་གྱིས་སྦྱངས་པ་མ་ག་དྷའི་བྲེའུས་ཁལ་བརྒྱད་ཅུའི་བང་བ་ནས
ལོ་བརྒྱ་བརྒྱ་ཞིང་ཏིལ་རེ་རེ་ཕྱུང་བས། ཏིལ་དེ་ཟད་པར་འགྱུར་བའི་ཚད་དེ། ཆུ་བུར་ཅན་གྱི་ཚེ་ཚད་
ཡིན་ཞིང་། དེའི་ཚེ་ཚད་ཉི་ཤུ། ཆུ་བུར་རྡོལ་པ་ཅན་གྱི་ཚེ་ཚད་ནས། པད་མ་ལྟར་གས་པའི་ཚེ་ཚད་
ཉི་ཤུ། པད་མ་ལྟར་ཆེར་གས་པའི་ཚེ་ཚད་ཡིན་པའི་བར་དུ་ཤེས་པར་བྱ་བའི་ཕྱིར། ས་སྡེར་ནི
དེ་བརྒྱད་རིམ་པ་བཞིན། ཚ་དམྱལ་བརྒྱད་ཀྱི་ཚེ་ཕྱེད་ཕྱེད་པར་བཤད་དེ་ལུགས་གཞན་ནོ།
འོ་ན། གོང་དུ་ཚེ་ཚད་བཤད་པ་དེ་རྣམས་མཐའ་གཅིག་ཏུ་ངེས་སམ་ཞེ་ན། བཤད་དུ་ཡོད་
དེ། སྒྲ་མི་སྙན་མ་གཏོགས་པར་འཆི། །ཞེས་འབྱུང་བ་ལས། སྒྲ་མི་སྙན་བཤད་པ་ལྟར་གྱི་ཚེ་ངེས་
པ་མ་གཏོགས། གཞན་རྣམས་བར་མ་དོར་འཆི་བ་ཡོད་པའི་ཕྱིར། བཞི་པ་དེ་དག་འཇལ་བྱེད་
ཀྱི་ཚད་བཤད་པ་ནི།
འོ་ན། ལུས་ཀྱི་ཚད་དཔག་ཚད། ཚེའི་ཚད་ལོ་དང་བསྐལ་པས་འཇལ་བར་བཤད་ན།
འཇལ་བྱེད་དེ་དག་གང་ཡིན་ཞེ་ན། བཤད་དུ་ཡོད་དེ། རྩོམ་གཞི་བསྟན་པའི་སྒོ་ནས་མདོར་བསྟན་
པ་དང༌རྩོམ་ཚུལ་རྒྱས་པར་བཤད་པ་གཉིས་ཡོད་པའི་ཕྱིར། དང་པོ་ཡོད་དེ། གཟུགས་མིང་
དུས་མཐའ་རྡུལ་ཡིག་དང༌། །སྐད་ཅིག་ཕྲ་རབ། ཅེས་འབྱུང་བ་ལས། རྡུལ་ཕྲ་རབ་ནི་དཔག་
ཚད་གི་རྩོམ་གཞི་དང་། མིང་གི་ཐུང་མཐའི་ཡི་གེ་ནི བསྟན་བཅོས་སོགས་ཀྱི་རྩོམ་གཞི་དང་།
དུས་མཐའི་སྐད་ཅིག་མ་ནི་ལོ་དང། བསྐལ་པའི་རྩོམ་གཞི་ཡིན་པའི་ཕྱིར། གཉིས་པ་ཡོད་དེ།
དཔག་ཚད་ཀྱི་རྩོམ་ཚུལ་དང་། ལོ་( ༩༤ ན)བསྐལ་གྱི་རྩོམ་ཚུལ་གཉིས་སུ་ཡོད་པའི་ཕྱིར། དང་
པོ་ཡོད་དེ། རྡུལ་དང་ནི། །རྡུལ་ཕྲན་དང་ནི་དེ་བཞིན་དུ། །ལྕགས་ཆུ་རི་བོང་ལུག་དང་གླང་། །ཉི་
ཟེར་རྡུལ་དང་སྲོ་མ་དང་། །དེ་ལས་བྱུང་དང་དེ་བཞིན་དུ། །སོར་ཚིགས་ཞེས་བྱ་གོང་བདུན་
-154-

ཆོས་མངོན་པ་མཛོད་ཀྱི་དགོངས་པ་ལེགས་པར་བཤད་པ་ཤེས་བྱ་རབ་གསལ་ལས་གནས་གསུམ་པ་འཇིག་རྟེན་བསྟན་པ།
བསྐྱུར། །སོར་མོ་ཉི་ཤུ་བཞི་ལ་ཁྲུ། ཁྲུ་བཞི་ལ་ནི་གཞུ་གང་ངོ་། །དེ་དག་ལྔ་བརྒྱ་རྣམས་ལ་ནི། །
རྒྱང་གྲགས་དེ་ལ་དགོན་པར་འདོད། །དེ་བརྒྱད་དཔག་ཚད་ཅེས་བྱའོ། །ཅེས་འབྱུང་བ་ལས།
རྡུལ་ཕྲ་རབ་དང་། རྡུལ་ཕྲན་དང་། ལྕགས་རྡུལ་དང་། ཆུ་རྡུལ་དང་། རི་བོང་གི་རྡུལ་དང་། ལུག་
རྡུལ་དང་། གླང་རྡུལ་དང་། ཉི་ཟེར་གྱི་རྡུལ་དང་། སྲོ་མ་དང་། ཤིག་དང་། ནས་དང་། སོར་
ཚིགས་རྣམས་སྔ་མ་སྔ་མ་ལས་ཕྱི་མ་རྣམས་བདུན་འགྱུར་དང་། དེ་ཉི་ཤུ་རྩ་བཞི་ལ་ཁྲུ་གང་། ཁྲུ་
བཞི་ལ་གཞུ་འདོམས་གང་དང་། དེ་ལྔ་བརྒྱ་ལ་རྒྱང་གྲགས་གཅིག་དང་། དེ་ཙམ་གྱིས་གྲོང་ལས་
འཕགས་པའི་གནས་ལ་དགོན་པར་འཇོག་པ་དང༌། དེ་བརྒྱད་ལ་ནི་དཔག་ཚད་གཅིག་ཏུ་རྩི་བ་
ཡིན་པའི་ཕྱིར། འདུལ་བ་ལས་ནི། རྡུལ་ཕྲ་རབ་དང་། རྡུལ་ཕྲ་མོ་དང་། ཆུ་རྡུལ་དང༌། ལྕགས་རྡུལ་
དང་། རི་བོང་གི་རྡུལ་དང་། ལུག་གླང་དང་། ཉི་ཟེར་དང་། སྲོ་མ་དང་། ཤིག་དང་། ནས་དང་།
སོར་ཞེས་གྲངས་ནས་དྲུག་འགྱུར་དུ་བཤད། ཕུགས་སུ་མི་འགྲིག་པ་ཆེར་མེད་དོ།
ལྕགས་རྡུལ་ནི། ལྕགས་ཕྱེ་ཕྱིས་པ་ན་གཡའ་ཆགས་པ་ལྟ་བུ་དང་། ཆུ་རྡུལ་ནི། ཆུའི་ཁར་
རླུང་བཏབ་པའི་རྡུལ་ལྟ་བུ་དང་། རི་བོང་ལུག་གླང་གསུམ་གྱི་རྡུལ་ནི། དེ་རྣམས་ཀྱི་སྤུའི་སྟེང་
གི་རྡུལ་ལ་བྱའོ།
༼བསྐལ་པ་བཤད་པའི་སྐབས།༽
གཉིས་པ་ལོ་བསྐལ་(༩༤ བ)གྱི་རྩོམ་ཚུལ་ཡོད་དེ། ལོ་རྩོམ་ཚུལ་དང་། བསྐལ་པའི་རྣམ་
གཞག་བཤད་པ་གཉིས་ཡོད་པའི་ཕྱིར། དང་པོ་ཡོད་དེ། སྐད་ཅིག་མ་བརྒྱ་ཉི་ཤུ་ལ། །དེ་ཡི་སྐད་
ཅིག་དེ་དག་ཀྱང་། །དྲུག་ཅུ་ལ་ནི་ཐང་ཅིག་གོ །ཡུད་ཙམ་ཉིན་ཞག་ཟླ་གསུམ་ནི། །གོང་ནས་གོང་
དུ་སུམ་ཅུ་འགྱུར། །ཞག་མི་ཐུབ་དང་བཅས་པ་ཡི། །ཟླ་བ་བཅུ་གཉིས་ལ་ལོ་གཅིག །ཅེས་འབྱུང་
བ་ལས དུས་མཐའི་སྐད་ཅིག་མ་བརྒྱ་ཉི་ཤུ་ལ་དེའི་སྐད་ཅིག་མ་གཅིག །དེ་དྲུག་ཅུ་ལ་ཐང་ཅིག
དེ་སུམ་ཅུ་ལ་ཡུད་ཙམ་གཅིག །དེ་སུམ་ཅུ་ལ་ཉིན་ཞག །དེ་སུམ་ཅུ་ལ་ཟླ་བ། ཟླ་བ་བཅུ་གཉིས་
-155-

ཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ
ཞག་མི་ཐུབ་དང་བཅས་པ་ལ་ནི་ལོ་གཅིག་ཏུ་འདོད་པའི་ཕྱིར།
གཉིས་པ་བར་བསྐལ་གྱི་རྣམ་གཞག་བཤད་དུ་ཡོད་དེ། བསྐལ་པ་རྣམ་པ་མང་བཤད་
པ །ཞེས་མདོར་བསྟན་ནས། ཕྱེ་ན་འཇིག་བསྐལ་དང་། སྟོང་བསྐལ། ཆགས་བསྐལ། གནས་
བསྐལ བསྐལ་ཆེན་ཏེ་ལྔ་ཡོད་པའི་ཕྱིར། དང་པོ་ཡོད་དེ། འཇིག་པའི་པསྐལ་པ་དམྱལ་བ་
ཡི །སྲིད་པ་མེད་ནས་སྣོད་ཟད་པ། །ཞེས་འབྱུང་བ་ལས མནར་མེད་དུ་སེམས་ཅན་གསར་
སྐྱེས་མེད་པ་ནས་བསམ་གཏན་དང་པོའི་སྣོད་སྟོང་པའི་བར་ལ་འཇོག་པའི་ཕྱིར། དེ་ཡང་སྣོད་
སྟོང་པ་ལ་བཅུད་སྟོང་པ་སྔོན་དུ་འགྲོ་དགོས་པས། དེའི་ཚུལ་ནི་མནར་མེད་ཀྱི་སེམས་ཅན་ལས་
ཟད་པ་རྣམས་བདེ་འགྲོ་དང་། མ་ཟད་པ་རྣམས་འཇིག་རྟེན་གཞན་གྱི་མནར་མེད་དུ་ཚེ་འཕོས་
པའི་ཚུལ་གྱིས་སྟོང་། དེ་བཞིན་དུ་ཚ་དམྱལ་བ་ལྷག་མ་བདུན་དང་གྲང་དམྱལ་བ་བརྒྱད། དུད་
འགྲོའི་རྩ་བའི་གནས་ན་གནས་པའི་ཡི་དྭགས་རྣམས་སྟོང་། དེ་ལ་བྱིངས་ན་གནས་པའི་དུད་
འགྲོ་རྣམས་ཚུལ་(༩༥ན)སྔ་མ་བཞིན་དུ་བྱས་ནས་སྟོང་ཞིང་། འདོད་པའི་ལྷ་མི་དང་མཉམ་དུ་
གནས་པའི་དུད་འགྲོ་ནི། དེ་དག་དང་ལྷན་ཅིག་ཏུ་སྟོང་། ཡི་དྭགས་ཀྱི་རྗེས་སུ་མི་སྟོང་བའི་
ཚུལ་ནི། འཛམ་བུ་གླིང་པའི་མི་ཞིག་གི་རྒྱུད་ལ་ཆོས་ཉིད་ཀྱི་སྟོབས་ཀྱིས་བསམ་གཏན་དང་
པོའི་ཏིང་ངེ་འཛིན་སྐྱེས་པ་ན་དབེན་པ་ལ་སྐྱེས་པའི་དགའ་བ་དང་བདེ་བ་ནི་ཞི་བ་ཡིན་ནོ་ཞེས་
བརྗོད། དེ་གཞན་དག་གིས་ཐོས་ནས་དེ་ལྟར་བརྗོད་པས་གཞན་དག་གི་རྒྱུད་ལ་ཡང་བསམ་
གཏན་དང་པོའི་ཏིང་ངེ་འཛིན་སྐྱེས་ཏེ་བསམ་གཏན་དང་པོར་ཚེ་འཕོས་པའི་ཚུལ་གྱིས་སྟོང་།
དེ་བཞིན་དུ་ཤར་ལུས་འཕགས་པོ་དང་། ནུབ་བ་གླང་སྤྱོད་པ་གཉིས་ཀྱང་ཚུལ་སྔ་མ་བཞིན་དུ་
སྟོང་། སྒྲ་མི་སྙན་པ་ནི་རྣམ་སྨིན་གྱི་སྒྲིབ་པ་ཤས་ཆེ་བས། ཚེ་དེ་ལ་འདོད་པ་ལ་ཆགས་བྲལ་མི་
སྲིད་པས་འདོད་ལྷར་ཚེ་འཕོས་པའི་ཚུལ་གྱིས་སྟོང་། འདོད་ལྷ་དྲུག་ཀྱང་སྔར་བཞིན་དུ་བྱས་ལ།
བསམ་གཏན་དང་པོར་ཚེ་འཕོས་པའི་ཚུལ་གྱིས་སྟོང་། བསམ་གཏན་དང་པོའི་བཅུད་སྟོང་པའི་
ཚུལ་ནི། དེའི་ལྷ་ཞིག་གི་རྒྱུད་ལ་ཆོས་ཉིད་ཀྱི་སྟོབས་ཀྱིས་བསམ་གཏན་གཉིས་པའི་ཏིང་ངེ་
- 156-

ཆོས་མངོན་པ་མཛོད་ཀྱི་དགོངས་པ་ལེགས་པར་བཤད་པ་ཤེས་བྱ་རབ་གསལ་ལས་གནས་གསུམ་པ་འཇིག་རྟེན་བསྟན་པ།
འཛིན་སྐྱེས་པ་ན། ཏིང་ངེ་འཛིན་ལས་སྐྱེས་པའི་དགའ་བ་དང་བདེ་བ་ནི་ཞི་བ་ཡིན་ནོ། །ཞེས་
བརྗོད་དོ། །དེ་གཞན་དག་གིས་ཐོས་ནས་དེ་ལྟར་བརྗོད་པས། གཞན་དག་གི་རྒྱུད་ལ་ཡང་
བསམ་གཏན་གཉིས་པའི་ཏིང་ངེ་འཛིན་སྐྱེས་ཏེ། བསམ་གཏན་གཉིས་པར་ཚེ་འཕོས་པའི་ཚུལ་
གྱིས་སྟོང་། དེ་རྣམས་ཀྱི་ཡུན་ཚད་ལ་བར་བསྐལ་བཅུ་དགུ་ཡོད་དོ། །དེའི་རྗེས་སུ་སྟོང་པའི་ཚུལ་
ནི (༩༥བ)དེའི་ཚེ་འཇིག་རྟེན་ན་སེམས་ཅན་གཅིག་ཀྱང་མེད་པའི་དབང་གིས་ལྷས་དུས་སུ་
ཆར་མི་འབེབས་པས། ད་ལྟའི་ཉི་མ་འདི་ཉིད་ཀྱིས་རྩི་ཤིང་ནགས་ཚལ་རྣམས་སྲེག་པར་བྱེད།
དེ་ནས་རབ་ཏུ་ཚ་བའི་ཉི་མ་གཉིས་པ་ཤར་ཏེ། ལྟེང་ཀ་དང་ཆུ་ཕྲན་རྣམས་སྐེམ་པར་བྱེད། དེ་
ནས་རབ་ཏུ་ཚ་བའི་ཉི་མ་གསུམ་པ་ཤར་ཏེ་ཆུ་བོའི་རྒྱུན་སྐེམ་པར་བྱེད། དེ་ནས་རབ་ཏུ་ཚ་བའི་
ཉི་མ་བཞི་པ་ཤར་ཏེ་མཚོ་མ་དྲོས་པ་སྐེམ་པར་བྱེད། དེ་ནས་རབ་ཏུ་ཚ་བའི་ཉི་མ་ལྔ་པ་དང་
དྲུག་པའི་ཕྱོགས་གཅིག་ཤར་ནས་ཕྱིའི་རྒྱ་མཚོ་ཆེན་པོ་སྐེམ་པར་བྱེད། དེ་ནས་རབ་ཏུ་ཚ་བའི་
ཉི་མ་དྲུག་པའི་ཕྱོགས་གཅིག་དང་བདུན་པ་ཤར་ཏེ། གླིང་བཞི་གླིང་ཕྲན་བརྒྱད། ཁོར་ཡུག་རི་
རབ་རྣམས་བསྲེག་སྟེ་དུ་བ་ཐུལ་ཞིང་མེ་ལྕེ་གཅིག་ཏུ་གྱུར་པའི་མེ་ལྕེས་རྐྱེན་བྱས་ནས་བསམ་
གཏན་དང་པོའི་སས་བསྡུས་ཀྱི་མེ་འབར་ཏེ བསམ་གཏན་དང་པོའི་གཞལ་མེད་ཁང་ཡང་
བསྲེག་སྟེ་ཐམས་ཅད་ནམ་མཁའི་རང་བཞིན་དུ་བྱས། དེའི་ཡུན་ཚད་ལ་བར་བསྐལ་གཅིག་
ཡོད་དོ། །
གཉིས་པ་སྟོང་བསྐལ་ཡོད་དེ། བསམ་གཏན་དང་པོའི་སྣོད་སྟོང་པ་ནས། འོག་གཞི་རླུང་
དཀྱིལ་ཆགས་པར་རྩོམ་པའི་བར་དེ་དེ་ཡིན་ཞིང་། ཡུན་ཚད་བར་བསྐལ་ཉི་ཤུ་ཡོད་པའི་ཕྱིར།
གསུམ་པ་ཆགས་བསྐལ་ཡོད་དེ། ཆགས་པ་དང་པོའི་རླུང་ནས་ནི། །དམྱལ་བའི་སྲིད་པའི་
བར་དུའོ། །ཞེས་འབྱུང་བ་ལས། འོག་གཞི་རླུང་གི་དཀྱིལ་འཁོར་ཆགས་པ་ནས། མནར་མེད་དུ་
སེམས་ཅན་གཅིག་གསར་དུ་སྐྱེས་པའི་བར་དེ་དེ་ཡིན་པའི་ཕྱིར ཡུན་ཚད་ཀྱང་བར་བསྐལ་ཉི་
ཤུ་ཡོད་པའི་ཕྱིར། >
-157-

ཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ། ་ཟིས་ལ་མཚོ
༧ (༩༦ན)བཞི་པ་གནས་བསྐལ་ཡོད་དེ བར་གྱི་བསྐལ་པ་དཔག་མེད་ནས། །ཚེ་ལོ་བཅུ་
པའི་བར་དུའོ། །དེ་ནས་ཡར་སྐྱེ་མར་འབྲི་བའི། །བསྐལ་པ་གཞན་ནི་བཅོ་བརྒྱད་དང་། །ཡར་
སྐྱེ་བ་ནི་གཅིག་ཡིན་ཏེ། །དེ་དག་ཚེ་ནི་བརྒྱད་ཁྲིའི་བར། །དེ་ལྟར་འཇིག་རྟེན་ཆགས་པ་འདི།
བར་གྱི་བསྐལ་པ་ཉི་ཤུར་གནས། །ཞེས་འབྱུང་བ་ལས། ཡས་ཀྱི་ཡ་ཐོག་རིང་མོ། བར་གྱི་ཁུག་
པ་བཅོ་བརྒྱད། མས་ཀྱི་མ་ཐོག་རིང་མོ་སྟེ་བར་བསྐལ་ཉི་ཤུ་ཡོད་ཅིང་། ངོས་འཛིན་ཀྱང་ཚེ་ལོ་
དཔག་མེད་ཐུབ་པ་འགྲིབ་སྟེ། བརྒྱད་ཁྲི་ལ་ཐུག་པ་ནས་བཟུང་སྟེ་ཚེ་ལོ་བཅུ་པ་ལ་ཐུག་པའི་
བར་ནི་དང་པོ། ཚེ་ལོ་བཅུ་པ་ནས་ཡར་སྐྱེས་ཏེ་བརྒྱད་ཁྲི་པའི་བར་ཕྱིན། སླར་མར་འབྲི་ཏེ་བཅུ་
པའི་བར་ཕྱིན་པ་དང་པོར་བྱས་པའི་བཅོ་བརྒྱད་ནི་གཉིས་པ་དང༌། མཐར་ཚེ་ལོ་བཅུ་པ་ནས་
ཡར་སྐྱེས་ཏེ་ཚེ་ལོ་བརྒྱད་ཁྲི་པའི་བར་ཕྱིན་པ་རྐྱང་པ་ཡིན་པའི་ཕྱིར།
འོ་ན། ཐོག་མཐའི་རྐྱང་པ་རེ་དང་བར་གྱི་ཁུག་པ་རེ་དུས་དང་ཡུན་ཚད་མཉམ་པ་ཁོ་ནར་
ངེས་སམ་ཞེ་ན འདི་ལ་ཐོ་རོག་འབན་གསུམ་མངོན་པའི་སྲོག་ཤིང་དུ་གྲགས་པའི་ཐོ་ཀུན་དགའ་
རྡོ་རྗེའི་གསུང་ན་རེ། དུས་དང་ཡུན་ཚད་མཉམ་པ་ཁོ་ན་ཡིན་ཏེ། ཡ་ཐོག་གི་སྐབས་སུ་ཚེ་ལོ་
བརྒྱད་ཁྲི་པ་ནས་ལོ་ཉིས་བརྒྱ་ཉིས་བརྒྱ་ན་རེ་རེ་འབྲི་ནས་བཅུ་པ་ལ་ཐུག་པར་འགྱུར་བ་དང་།
མཐར་མར་ཐོག་གི་ཚེ་ལོ་བཅུ་པ་ནས། ལོ་ཉིས་བརྒྱ་ཉིས་བརྒྱ་ནས་ལོ་རེ་རེ་འཕེལ་ནས་བརྒྱད་
ཁྲི་པ་ལ་ཐུག་པ་ལ་བྱེད་ཅིང་། བར་གྱི་ཁུག་པའི་སྐབས་སུ་མར་འགྲིབ་དང་ཡར་སྐྱེ་གཉིས་ཀ་
ལོ་བརྒྱ་བརྒྱ་ན་འགྲིབ་འཕེལ་བྱེད་པའི་ཕྱིར། དེ་ལ་མཆིམས་ཐམས་ཅད་མཁྱེན་པའི་གསུང་ན་
རེ དེ་མི་འཐད་དེ། བསྐལ་པ་ལོས་བགྲངས་མི་ནུས་པའི་ཕྱིར་དང་། འཛམ་བུ་གླིང་དུ་དགེ་
སྡིག་སྤྱོད་པ་སྟོབས་ཆེ་ཆུང་གི་དབང་གིས་འཕེལ་འགྲིབ་མགྱོགས་བུལ་ཅི་རིགས་སུ་འགྱུར་
བས་མ་ངེས་པའི་ཕྱིར། ཞེས་གསུངས།
རང་གི་ལུགས་ནི་སྔ་མ་(༩༦བ)ལྟར་ཡིན་ཏེ། གང་སྤེལ་ལས། ཡང་ཇི་ལྟར་ཡར་སྐྱེ་བའི་
རང་བཞིན་དང་། འབྲི་བའི་རང་བཞིན་ནི་བསྐལ་པ་རྣམས་དང་དུས་མཉམ་པར་འགྱུར་ཞེ་ན
-158-

ཆོས་མངོན་པ་མཛོད་ཀྱི་དགོངས་པ་ལེགས་པར་བཤད་པ་ཤེས་བྱ་རབ་གསལ་ལས་གནས་གསུམ་པ་འཇིག་རྟེན་བསྟན་པ
མགྱོགས་པ་དང་མགྱོགས་པ་མིན་པར་འགྲོ་བའི་ཁྱད་པར་ལས་ཏེ། འདི་ལྟར་མཐའ་བསྐལ་པ་
གཉིས་ནི་དལ་གྱིས་འགྲོ་ལ བར་མ་བཅོ་བརྒྱད་ཀྱིས་མགྱོགས་པར་འགྲོ་བས་ཐམས་ཅད་
དུས་མཉམ་པར་འགྱུར་རོ། །ཞེས་དང་གདགས་པར མནར་མེད་ཀྱི་ཚེ་ཚད་ལོས་བགྲངས་
པས་བར་བསྐལ་ལོས་བགྲངས་ནུས་པར་ཡང་འགྱུར་བའི་ཕྱིར།
F ཕྱིས་ཀྱི་འཆད་པ་པོ་ཁ་ཅིག །ལོ་ཇི་སྙེད་རེ་ལ་འཕེལ་འགྲིབ་བྱེད་པ་སོ་སོ་སྐྱེ་བོས་བསམ་
དུ་མེད་པས་ལུགས་ཕྱི་མ་འཐད་པར་བྱེད་པ་ནི། མི་ལེགས་ཏེ སོ་སྐྱེས་བསམ་དུ་མེད་ཀྱང་
ལུང་རྣམ་དག་ལ་བརྟེན་ནས་ཤེས་པར་བྱར་ཡོད་པའི་ཕྱིར་དང་། དགེ་སྡིག་སྟོབས་ཆེ་ཆུང་གི་
དབང་གིས་བར་བསྐལ་རིང་ཐུང་དུ་འགྱུར་མི་ཐུབ་པའི་ཕྱིར། དེས་ན། རང་འགྲེལ་དང་དོན་
གསལ་གཉིས་སུ་མི་གསལ་ཡང་གང་སྤེལ་ལས་བཤད་པ་འདི་རྨད་དུ་བྱུང་བའི་ལུགས་སུ་
ཟུངས་ཤིག
དེ་ཡང་ཆགས་པ་དང་ནི་འཇིག་པ་དང་། །ཞིག་ནས་འདུག་པ་དག་མཉམ་མོ། །ཞེས་
འབྱུང་བ་ལས། ཆགས་བསྐལ། གནས་བསྐལ འཇིག་བསྐལ སྟོང་པའམ་ཞིག་ནས་འདུག་
པའི་བསྐལ་པ་བཞི་དུས་མཉམ་པ་ཡིན་ཏེ། དེ་བཞི་པོ་བར་བསྐལ་ཉི་ཤུ་ཉི་ཤུ་ཡོད་པར་འདྲ་
བའི་ཕྱིར།
ལྔ་པ་བསྐལ་ཆེན་ཡོད་དེ། དེ་དག་བརྒྱད་ཅུ་ལ་བསྐལ་ཆེན། །ཞེས་འབྱུང་བ་ལས བར་
བསྐལ་བརྒྱད་ཅུ་ལ་བསྐལ་ཆེན་གཅིག་ཏུ་བྱ་བ་ཡིན་པའི་ཕྱིར། གོང་(༩༧ན)དུ་བཤད་པའི་བསྐལ་
ཆེན་སོགས་ཀྱི་ཞར་བྱུང་ཡོད་དེ། དེ་གྲངས་མེད་གསུམ་ལ་སངས་རྒྱས། །འབྱུང་ངོ་མར་ནི་
འགྲིབ་པ་ཡི། །བརྒྱ་ཡི་བར་ལ་དེ་དག་འབྱུང་། །ཞེས་འབྱུང་བ་ལས། བསྐལ་ཆེན་གྲངས་མེད་
གསུམ་དུ་ཚོགས་བསགས་པ་ལས་སངས་རྒྱས་འབྱུང་བ་དང༌། དུས་ཀྱང་ཚེ་ལོ་བརྒྱད་ཁྲི་འགྲིབ་
པ་ནས་བརྒྱ་པའི་བར་ལ་དེ་དག་འབྱུངབའི་ཕྱིར།
འདི་ཡང་འཇིག་རྟེན་ཀྱི་ཁམས་འདིའི་དབང་དུ་བྱས་ཀྱི། མཐའ་གཅིག་ཏུ་མ་ངེས་ཏེ
-159-

ཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ།
སྙིང་རྗེ་པད་དཀར་དུ། འཇིག་རྟེན་གྱི་ཁམས་ཐེ་བོང་ཙམ་ཞེས་པར། ཚེ་ལོ་བཅུ་པའི་དུས་སུ
མི་ཐེ་བོང་ཙམ་གྱི་ནང་དུ་སངས་རྒྱས་སྐར་མ་ལ་དགའ་བ་ཞེས་པ་སྐུ་ཁྲུ་གང་དང་སོར་བདུན་ཙམ་
ཡོད་པར་བཤད་པ་དང་། བརྒྱད་ཁྲི་པས་སྔ་བར་སངས་རྒྱས་འབྱོན་པའང་བཤད་པའི་ཕྱིར།
རང་སངས་རྒྱས་རྣམས་ནི་བསྐལ་པ་མར་འགྲིབ་ལ་འབྱུང་བ་ཁོ་ནར་མ་ངེས་ཏེ། རང་
སངས་རྒྱས་རྣམས་གཉིས་ཀ་ལ། །བསེ་རུ་བསྐལ་པ་བརྒྱ་ཡི་རྒྱུས། །ཞེས་འབྱུང་བ་ལས། ཡར་
འཕེལ་དང་མར་འགྲིབ་གཉིས་ཀ་ལ་འབྱུང་ཞིང་། ཁྱད་པར་བསེ་རུ་ལྟ་བུ་ནི་བསྐལ་ཆེན་བརྒྱར་
ཚོགས་བསགས་པ་ལས་འབྱུང་བ་ཡིན་པའི་ཕྱིར། འཁོར་ལོས་བསྒྱུར་རྒྱལ་འབྱུང་བའི་དུས་
ཀྱང་ཡོད་དེ། འཁོར་ལོས་བསྒྱུར་བ་འབྱུང་བ་ནི། །སྟོང་ཕྲག་བརྒྱད་ཅུ་ལས་མི་འཕྱི། །ཞེས་འབྱུང་
བ་ལས། ཚེ་ལོ་བརྒྱད་ཁྲི་པ་ལས་ཕྱིས་མི་འབྱུང་བའི་ཕྱིར་དེ་ལས་འཕྱི་ན་ལོངས་སྤྱོད་མི་རྫོགས་
པའི་ཕྱིར། འོ་ན། འཁོར་ལོས་བསྒྱུར་དེ་ཁྱད་པར་ཇི་ལྟ་བུ་(༩༧ བ)དང་ལྡན་ཞེ་ན། བཤད་དུ་
ཡོད་དེ། གསེར་དངུལ་ཟངས་ལྕགས་འཁོར་ལོ་ཅན། །དེ་དག་གླིང་གཅིག་གླིང་གཉིས་དང་།
གསུམ་དང་བཞི་ལ་མས་རིམ་བཞིན། །ལྷན་ཅིག་གཉིས་མིན་སངས་རྒྱས་བཞིན། །ཕས་བསུ་
རང་འགྲོ་གཡུལ་བཤམས་དང༌།མཚོན་བཙམས་པས་རྒྱལ་གནོད་པ་མེད། །ཐུབ་མཚན་ཡུལ་
ན་གནས་པ་དང་། །གསལ་ལ་རྫོགས་པས་འཕགས་པ་ཡིན། །ཞེས་འབྱུང་བ་ལས། དབྱེ་བའི་
དབང་དུ་བྱས་ནས། གསེར་གྱི་འཁོར་ལོས་བསྒྱུར་སོགས་བཞི་ཡོད་དེ། གླིང་ཇི་ཙམ་ལ་དབང་
ན། མས་རིམ་བཞིན། གཅིག་ནས་བཞིའི་བར་ལ་དབང་། གླིང་རྣམས་ཀྱི་རྒྱལ་པོར་ཇི་ལྟར་
འགྱུར་ན་ཡས་རིམ་བཞིན། ཕས་བསུ་ནས མཚོན་བརྩམས་པའི་བར་བྱས་ནས་བསྒྱུར་ཞིང་
སངས་རྒྱས་དང་འདྲ་བར་དུས་གཅིག་ཏུ་གཉིས་མི་འབྱུང་བ་དང་ལུས་ལ་མཚན་དང་དཔེ་
བྱད་ཀྱིས་བརྒྱན་པའི་ཕྱིར། དེ་ལྟར་ནའང་སངས་རྒྱས་ཀྱི་མཚན་དཔེ་དང་ནི་མི་འདྲ་སྟེ། ཐུབ་
པའི་མཚན་དཔེ་རྣམས་རང་རང་གི་ཡུལ་ན་གནས་པ་དང་། གསལ་བ་དང་རྫོགས་པས། འཁོར་
ལོས་བསྒྱུར་རྒྱལ་གྱི་མཚན་དཔེ་ལས་ཁྱད་པར་འཕགས་པའི་ཕྱིར། འོ་ན་བསྐལ་པ་དང་པོའི་
-160-

ཆོས་མངོན་པ་མཛོད་ཀྱི་དགོངས་པ་ལེགས་པར་བཤད་པ་ཤེས་བྱ་རབ་གསལ་ལས་གནས་གསུམ་པ་འཇིག་རྟེན་བསྟན་པ།
སེམས་ཅན་གྱི་ཚེ་དང་དཔལ་འབྱོར་འགྲིབ་ཚུལ་ཇི་ལྟར་ཡིན་ཞེ་ན། བཤད་དུ་ཡོད་དེ། སྔར་བྱུང་
སེམས་ཅན་གཟུགས་ཅན་བཞིན། །དེ་ནས་རིམ་ཀྱིས་རོ་ལ་ཆགས། །ལེ་ལོས་གསོག་འཇོག་
བྱས་ནས་ནི། འཛིན་བཅས་རྣམས་ཀྱིས་ཞིང་དཔོན་བསྟབས། །དེ་ནས་ལས་ཀྱི་ལམ་ལྷག་པས།
ཚེ་ཐུང་ལོ་ནི་བཅུ་ཡིན་ནོ། །ཞེས་འབྱུང་བ་ལས་ཐོན་པའི་ཕྱིར། དེའི་ཚུལ་ནི་བསྐལ་པ་(༩༨ན)
དང་པོའི་འཛམ་བུ་གླིང་པའི་མི་ནི་བརྫུས་ཏེ་སྐྱེས་པ་ཚེ་ལོ་དཔག་མེད་ཐུབ་པ། རྫུ་འཕྲུལ་གྱིས་
ནམ་མཁའ་ལ་འགྲོ་བ། མཚན་དཔེ་རྗེས་མཐུན་པ་ཡོད་པ། ལུས་ཀྱི་འོད་ཀྱིས་སྣང་བའི་བྱ་བ་
བྱེད་པ། དགའ་བ་ཟས་སུ་ཟ་བ། དབང་པོ་ཀུན་ཚང་བ་སྟེ་ཁྱད་པར་བདུན་ལྡན་ཞིག་ཡིན དེའི་
ཚེ་སེམས་ཅན་སྤྱི་མཐུན་གྱི་ལས་ཀྱིས། ས་ཆེན་པོ་འདིའི་སྟེང་དུ་སའི་ཞག་རོ་སྦྲང་རྩི་མ་བསྐོལ་
པ་ལྟ་བུ་ལ། ཁ་དོག་མར་གསར་པའི་མདོག་ལྟ་བུ་ཞིག་གིས་ཁྱབ་པར་གནས། དེ་ནས་སེམས་
ཅན་ཁམ་ཟས་ལ་སྲེད་པའི་བག་ཆགས་སད་པ་ཞིག་གིས་མཛུབ་མོའི་རྩེ་ལ་བླངས་ཏེ་ཟ་བ་དང་
མྱངས་པར་བྱས། དེ་གཞན་དག་གིས་ཀྱང་མཐོང་སྟེ། དེ་བཞིན་དུ་ཟ་བ་དང་མྱངས་པར་བྱས
ཟས་དེ་རགས་པ་ཡིན་པས་རྫུ་འཕྲུལ་གྱིས། ནམ་མཁའ་ལ་འགྲོ་བའང་མེད། ལུས་ཀྱི་འོད་ཀྱང་
ཡལ་ནས་མུན་པ་བྱུང་། དེ་ལ་ཀུན་འདུས་ཏེ་མྱ་ངན་བྱས་པས ཉི་མ་དང་ཟླ་བ་ཤར དུས་ཚིགས་
ཀྱི་ཐོག་མ་ཡང་དེ་ནས་བྱུང་ངོ་། །དེའི་ཚེ་ཟས་དེ་མང་དུ་ཟོས་པ་རྣམས་མདོག་ངན། ཉུང་དུ་
ཟོས་པ་རྣམས་མདོག་བཟང་བས་དེ་ནི་མདོག་བཟང་ལ་ཁྱོད་ནི་ངན་ནོ། །ཞེས་ཁྱད་དུ་སད་པའི་
ནུས་པས་ཟས་དེ་ཡང་ནུབ་པར་གྱུར། དེ་ལ་ཀུན་གྱིས་མྱ་ངན་བྱས་པས། སེམས་ཅན་སྤྱི་མཐུན་
གྱི་ལས་ཀྱིས་ས་ཆེན་པོ་འདིའི་སྟེང་དུ་སའི་བཅུད་རོ་སྔར་བཞིན་ལ། ཁ་དོག་དོང་ཀའི་མེ་ཏོག་
ལྟ་བུ་ཞིག་གིས་ཁྱབ་པར་གནས དེ་ལ་ཡང་ཟ་བ་དང་མྱང་བ་ནས་ཁྱད་གསོད་ཀྱི་བར་སྔར་
ལྟར༌བྱས༌ནས༌དེ༌ཡང༌ནུབ༌པར༌(༩༨བ)གྱུར དེ་ལ་ཀུན་གྱིས་མྱ་ངན་བྱས་པས། སེམས་ཅན་
་ལས་ཀྱིས་ས་ཆེན་པོ་འདིའི་སྟེང་དུ་མ་རྨོས་མ་བཏབ་པའི་འབྲས་ས་ལུ་སོར་བཞི་པ་ཕུབ་མ་
དང༌། ཤུན་པ་མེད་པས་གཙང་བ། ནང་པར་བརྔས་ན། ནུབ་སྐྱེ། ནུབ་བརྔས་ན་ནང་པར་སྐྱེ་བ
-161-

HT༼SH=་ཌརྟི་༼pN'+ ཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ། 2 ན་ཏཨུ
བརྔས་པའི་རྗེས་མི་མངོན་པ་ཞིག་གིས་ཁྱབ་པར་གནས། དེའི་ཚེ་ཟས་དེ་ཤིན་ཏུ་རགས་པ་
ཡིན་པས་སྙིགས་མ་གཤང་ལྕིར་གྱུར་ཏེ། དེ་འབྱུང་བའི་ཚེ། ཕོ་མོའི་དབང་པོ་སོ་སོར་དོད་པར་
གྱུར། དེའི་ཚེ་མི་འཁྲིག་པའི་བག་ཆགས་སད་པ་འགའ་ཞིག་གིས་ཕན་ཚུན་མིག་བགྲེང་སྟེ་ལྟ་
བ་དང་། ལོག་པར་ཞུགས་སོ། །དེ་གཞན་དག་གིས་མཐོང་སྟེ། བྱ་བ་མིན་པ་བྱས་སོ་ཞེས་བརྗོད་
ཅིང་། བོང་བ་ཐོར་བ་སོགས་བྱས་པས་དེ་མི་མཐོང་བར་བྱ་བའི་ཕྱིར་ཁྱིམ་བརྩིག ཁྱིམ་བརྩིག་
པའི་ཐོག་མ་ཡང་དེ་ནས་བྱུང་། དེའི་ཚེ་འབྲས་ས་ལུ་དེ་ནང་ཟ་ནང་ལེན། ནུབ་ཟ་ནུབ་ལེན་པ་
ཞིག་ཡིན་པ་ལ མི་ལེ་ལོ་ཅན་འགའ་ཞིག་གིས་ནང་ནུབ་གཉིས་བསྟབས་གཅིག་ཏུ་བླངས། དེ་
བཞིན་དུ་གཞན་དག་གིས་ཀྱང་བླངས་ཏེ། དེ་ནས་ཞག་གཉིས་དང་། གསུམ་དང་། ལྔ་དང་།
བདུན་དང་། ཟླ་ཕྱེད་དང་། ཟླ་བའི་བར་དུ་བླངས་པས། འབྲས་ས་ལུ་དེ་ཡང་ཕུབ་མ་དང་། ཤུན་
པ་དང་བཅས། སླར་འདེབས་དགོས་པར་གྱུར། དེ་ཡང་རྐུ་བ་སོགས་བྱས་པ་ལ་བརྟེན་ནས།
མ་བྱིན་ལེན་གྱི་ལས་ལམ་གྱི་ཐོག་མ་བྱུང་། དེའི་ཚེ་ན་ཀུན་འདུས་ཏེ་གྲོས་བྱས་ནས། མི་རང་
བཞིན་གྱིས་གཤིས་བཟང་བ། བློ་ཚད་པ་ཞིག་ཞིང་དཔོན་དུ་བསྐོས་ཏེ། དེ་ལ་སྟོན་ཐོག་(༩༩ན)
དྲུག་ཤས་འབུལ་བ་དང་། དེས་ཀྱང་ཆད་པ་དྲང་པོར་གཅོད་པ་བྱས དེ་ལ་མང་པོས་བཀུར་
བའི་རྒྱལ་པོར་གྲགས་ཤིང༌། དེ་ནས་བརྒྱུད་པ་ལ་ཤཱཀྱའི་གདུང་རབས་རྣམས་བྱུང་ངོ༌། དེ་བཞིན་
དུ་བྲམ་ཟེ་དང་། རྗེའུ་རིགས་དང་། དམངས་རིགས་ཏེ་རིགས་གསུམ་དང་། གསོད་པ་དང་
རྫུན་སྨྲ་བ་སོགས་ལས་ལམ་ལྷག་མ་རྣམས་ཀྱང་བྱུང༌། དེ་ནས་མི་དགེ་བཅུ་པའི་ལས་ལྷག་
པར་སྤྱད་པས་ཚེ་དང་། ལོངས་སྤྱོད་རིམ་གྱིས་བྲི་ནས་ཚེ་ལོ་བཅུ་པ་ཐུག་པར་གྱུར་ཏོ། །དེའི་ཚེ་
ཡང་བསྐལ་པ་བར་གསུམ་འབྱུང་བ་ཡིན་ཏེ བསྐལ་པ་མཚོན་དང་ནད་དང་ནི། །མུ་གེ་དག་གི་
ཚར་ཕྱིར་ཏེ། །ཞག་རྣམས་དང་ནི་ཟླ་བ་དང་། །ལོ་བདུན་དག་ཏུ་གོ་རིམ་བཞིན། །ཞེས་འབྱུང་བ་
ལས་མཚོན་གྱི་བསྐལ་པ་ཞག་བདུན། དེའི་སྔོན་དུ་ནད་ཀྱི་བསྐལ་པ་ཞག་བདུན་དང་། ཟླ་བ་
བདུན། དེའི་སྔོན་དུ་མུ་གེའི་བསྐལ་པ་ཞག་བདུན་དང་། ཟླ་བ་བདུན། ལོ་བདུན་འབྱུང་བའི་ཕྱིར
-162-

ཆོས་མངོན་པ་མཛོད་ཀྱི་དགོངས་པ་ལེགས་པར་བཤད་པ་ཤེས་བྱ་རབ་གསལ་ལས་གནས་གསུམ་པ་འཇིག་རྟེན་བསྟན་པ
་j འོ་ན། སྣོད་ཀྱི་འཇིག་རྟེན་འཇིག་པའི་རྒྱུ་དེ་གང་ཞེ་ན། བཤད་དུ་ཡོད་དེ། མེ་དང་ཆུ་དང་
རླུང་དག་གིས། །འཇིག་པ་དག་ནི་ཡང་གསུམ་ཡིན། །ཞེས་འབྱུང་བ་ལས་ཐོན་ཞིང༌། དེ་གསུམ་
གྱིས་འཇིག་པའི་རྩེ་མོ་ཡང་། བསམ་གཏན་གཉིས་སོགས་གསུམ་པོ་དག །དེ་དག་གི་རྩེ་གོ་
རིམས་བཞིན། །ཞེས་འབྱུང་བ་ཉིད་ཀྱིས བསམ་གཏན་གཉིས་པ་ནི་མེས་འཇིག་པའི་རྩེ་མོ་
དང གསུམ་པ་ནི་ཆུས་འཇིག་པའི་རྩེ་མོ་དང་། བཞི་པ་ནི་རླུང་གིས་འཇིག་(༩༩བ)པའི་རྩེ་མོ་
ཡིན་པའི་ཕྱིར་ཏེ། བསམ་གཏན་གཉིས་པའི་འོག་མ། དང་པོ་མེས་བསྲེག །གསུམ་པའི་འོག་
མ། གཉིས་པ་ཆུས་བསྲུབས། བཞི་པའི་འོག་མ་གསུམ་པ་རླུང་གིས་འཐོར་བར་བྱེད་པའི་ཕྱིར་
ཏེ རང་འགྲེལ་ལས འཇིག་པའི་ལྷག་མ་གང་ཡིན་པ་དེ་དག་ནི་རྩེ་མོ་ཞེས་བྱའོ། །ཞེས་གསུངས་
པ་དང་། དེར་མ་ཟད། དེ་ཡི་སྐྱོན་དང་ཆོས་མཐུན་ཕྱིར། །ཞེས་འབྱུང་བ་ལས། བསམ་གཏན་
དང་པོ་ན་རྟོག་དཔྱོད་མེ་ལྟ་བུ་དང་། གཉིས་པ་དགའ་བདེ་ཆུ་ལྟ་བུ་དང་གསུམ་པ་ན་དབུགས་
འབྱུང་རྔུབ་རླུང་དང་འདྲ་བ་ཡོད་པ་ལས་ཡིན་པའི་ཕྱིར། བསམ་གཏན་བཞི་པ་ན་འབྱུང་བ་དེ་
དག་གིས་འཇིག་པ་མེད་དེ། བཞི་པ་ན་མེད་མི་གཡོའི་ཕྱིར། །ཞེས་འབྱུང་བ་ལས། ནང་གི་སྐྱོན་
དེ་རྣམས་ཀྱིས་མི་གཡོ་བའི་ཕྱིར།
འོ་ན། བཞི་པའི་སྣོད་རྟག་པར་འགྱུར་རོ། ཞེ་ན མི་འགྱུར་ཏེ། མི་རྟག་དེ་ཡི་གཞལ་མེད་
ཁང་། །སེམས་ཅན་བཅས་ཏེ་འབྱུང་འཇིག་ཕྱིར། །ཞེས་འབྱུང་བ་ལས། བཞི་པའི་ལྷ་དང་མཉམ་
དུ་འབྱུང་ཤིང་འཇིག་པའི་ཕྱིར
འོ་ན། འབྱུང་བ་གསུམ་གྱིས་འཇིག་པའི་གོ་རིམས་ཇི་ལྟར་ངེས་ཞེ་ན། བཤད་དུ་ཡོད་དེ།
མེ་ཡིས་བདུན་ནོ་ཆུ་ཡིས་གཅིག །དེ་ལྟར་ཆུ་བདུན་ཐལ་ནས་ཀྱང་། །མེ་ཡིས་བདུན་ནོ་དེ་
ནི། །མཇུག་ཏུ་རླུང་གིས་འཇིག་པ་ཡིན། །ཞེས་འབྱུང་བ་ལས། མེས་འཇིག་བདུན་བཏུད་པའི་
རྗེས་སུ། ཆུས་འཇིག་གཅིག་སྟེ དེ་ལྟར་མེས་འཇིག་(༡༠༠ན)བདུན་བདུན་གྱི་རྗེས་སུ། ཆུས་
འཇིག་རེ་རེ་སྟེ་བདུན། ཡང་མེས་འཇིག་བདུན། ཐམས་ཅད་ཀྱི་རྗེས་སུ་རླུང་གིས་འཇིག་པའི་
-163-

= ibia ལྟ ྃrpiolx ཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ  ོཌ་
ཕྱིར། བསྡོམས་ན། མེས་འཇིག་ལྔ་བཅུ་རྩ་དྲུག་དང་། ཆུས་འཇིག་པ་བདུན། རླུང་གིས་འཇིག་
པ་གཅིག །འདི་ལྟར་བྱས་ན། གདགས་པར དགེ་རྒྱས་པའི་ལྷའི་ཚེ་ཚད་བསྐལ་ཆེན་དྲུག་ཅུ་རྩ་
བཞིར་བཤད་པ་ལེགས་པར་དྲངས་པར་འགྱུར་རོ། །ཞེས་རང་འགྲེལ་ལས་སོ།
གཉིས་པ་ཕྱོགས་བཅུའི་འཇིག་རྟེན་གྱི་ཁམས་ཚད་མེད་པོ་ཡིན་ཏེ། མདོ་དེ་ལས་བསམ་
གྱིས་མི་ཁྱབ་པ་ཞིག་གསུངས་པའི་ཕྱིར།
PAསྨྲས་པ འཇིག་རྟེན་གསལ་བའི་གསུང་རབ་དགོངས་པ་བཞིན། །འཇིག་རྟེན་གསུམ་གྱི་
ངང་ཚུལ་འདི་ཡིན་ཞེས། །འཇིག་རྟེན་ལག་པའི་མཐིལ་དུ་བྱིན་ལྟ་ཡི། །འཇིག་རྟེན་སྔོན་མེད་
ལེགས་བཤད་ཨེ་མ་མཚར། །ཆོས་མངོན་པ་མཛོད་ཀྱི་དགོངས་པ་ལེགས་པར་བཤད་པ་ཤེས་
བྱ་རབ་གསལ་ལས གནས་གསུམ་པའི་རྣམ་པར་བཤད་པའོ།། །།
»ni= {k{k° ®W ] [2] གས་\
ཀཾ །ཥ་
ཨར |ཀུན །ངས་འདང་།ང་ip.3ད། །mm ས་EHPROG
སྐྱེས་
-164-

ཆོས་མངོན་པ་མཛོད་ཀྱི་དགོངས་པ་ལེགས་པར་བཤད་པ་ཤེས་བྱ་རབ་གསལ་ལས་གནས་བ པ་འཇིག་རྟེན་བསྟན་པ
ས་མངོན་པ་མམཛོད་ཀྱི་དགོངས་པ་ལེགས་པར་བཤད་པ་
ཤེས་བྱ་རབ་གསལ་ཞེས་བྱ་བ་ལས་གནས་
བཞི་པ་ལས་བསྟན་པ།
ལས་ཀྱི་རྣམ་གཞག་བཤད་པ།
༼རིག་བྱེད་དང་རིག་བྱེད་མ་ཡིན་པའི་སྐབས།༽
(༡༠༡ན)འོ་ན། ཇི་སྐད་བཤད་པའི་སྣོད་བཅུད་ཀྱི་འཇིག་རྟེན་དེ་དག་གང་ལས་སྐྱེས་པ་ཡིན་
ཞེ་ན། རང་རང་གི་ཐུན་མོང་དང་ཐུན་མོང་མ་ཡིན་པའི་རྒྱུ་ལས་བྱུང་གི་རྒྱུ་མེད་དང་མི་མཐུན་པའི་
རྒྱུ་ལས་བྱུང་བ་མ་ཡིན་ཞེས་འཆད་པ་ལ། ལས་ལས་འཇིག་རྟེན་སྣ་ཚོགས་སྐྱེས། །ཞེས་གསུངས།
ལས་ཀྱི་རྣམ་གཞག་བཤད་དུ་ཡོད་དེ། མདོར་བསྟན། རྒྱས་བཤད། མདོ་ལས་བྱུང་བའི་རྣམ་
གྲངས་བཤད་པ་རྣམས་སུ་ཡོད་པའི་ཕྱིར། དང་པོ་ཡོད་དེ དེ་ནི་སེམས་པ་དང་དེས་བྱས།
(སེམས་པ་ཡིད་ཀྱི་ལས་ཡིན་ནོ། །དེས་བསྐྱེད་ལུས་དང་ངག་གི་ལས། །དེ་དག་རྣམ་རིག་རྣམ་
རིག་མིན། །)ཅེས་ཚིགས་བཅད་གཅིག་བྱུང༌།
སྤྱིར་ལས་ཞེས་པ་རང་དང་མཚུངས་ལྡན་གྱི་སེམས་ཡུལ་ལ་གཡོ་བར་བྱེད་པའི་གཟུགས་
ཅན་ཞིག་ལ་འདོད་ཅིང་། དེ་ལ་ཡང་། སྒྲས་དབྱེ་ན། སེམས་པའི་ལས་དང་། བསམ་པའི་ལས་
གཉིས་དང་། དང་པོ་ཡིད་ལས་སུ་བྱ་བ་དང་། གཉིས་པ་ལ་ལུས་ངག་གི་ལས་གཉིས་ཏེ། སོ་སོ་
ལ་རྣམ་པར་རིག་བྱེད་ཀྱི་ལས་དང་། རྣམ་པར་རིག་བྱེད་མ་ཡིན་པའི་ལས་གཉིས་སུ་དབྱེ་བར་
བྱ་བ་ཡིན་པའི་ཕྱིར དེ་གཉིས་ལས དང་པོ་རྣམ་པར་རིག་བྱེད་ཀྱི་གཟུགས་བཤད་དུ་ཡོད་དེ།
ལུས་རྣམས་རིག་བྱེད་དབྱིབས་སུ་འདོད། །(འགྲོ་མིན་གང་ཕྱིར་འདུས་བྱས་ནི། །སྐད་ཅིག་
-165-

ཨ་ཙ་ཕྱི་IB >> ཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ། ཌ ི་མི་ཁ་ཚོ
མ་ཡིན་འཇིག་ཕྱིར་རོ། །རྒྱུ་མེད་པ་ལས་འགའ་མི་འབྱུང༌། །རྒྱུ་ཡང་འཇིག་པ་པོར་འགྱུར་རོ།
གཉིས་གཟུང་འགྱུར་ཏེ་རྡུལ་ལ་མེད། །)ཅེས་(༡༠༢ན)པ་ནས། ངག་རྣམས་རིག་བྱེད་ནི་ངག་
སྒྲ །ཞེས་པའི་བར་འབྱུང་བ་ལས། ལུས་རྣམས་ཀྱི་རྣམ་པར་རིག་བྱེད་དང་། ངག་གི་རྣམ་པར་
རིག་བྱེད་ལ་རིམ་པ་བཞིན། གཟུགས་ཀྱི་སྐྱེ་མཆེད་དང་། སྒྲའི་སྐྱེ་མཆེད་ཡིན་པས་ཁྱབ་པ་དང་
ཁྱད་པར་དུ་ལུས་ཀྱི་རྣམ་པར་རིག་བྱེད་ཁ་དོག་ལས་གཞན་པའི་རྫས་གྲུབ་དང༌། དེས་མཚོན་
པའི་འདུས་བྱས་རྣམས་སྐད་ཅིག་གིས་འཇིག་པ་དང་། དེ་ཡང་ཕྱིས་རྒྱུ་དོན་གཞན་ལ་མི་ལྟོས་
པར་འཇིག་ཅིང་། མདོ་སྡེ་པ་ནི་རིག་བྱེད་དེ་ཉིད་མིག་ཤེས་ཀྱི་ཡུལ་གྱི་ཁ་དོག་ཏུ་འདོད་པའང་ཡིན་
པའི་ཕྱིར།
གཉིས་པ་རྣམ་པར་རིག་བྱེད་མ་ཡིན་པའི་གཟུགས་བཤད་དུ་ཡོད་དེ། སྒྲུབ་བྱེད་ཀྱི་རིགས་
པ རྒྱུའི་ཁྱད་པར། སའི་ཁྱད་པར། ངོ་བོའི་ཁྱད་པར། རྒྱུ་འབྱུང་བའི་ཆོས་ཀྱི་ཁྱད་པར་གང་དང་
ལྡན་༌པ༌ལས་སྐྱེས་པ་བཤད་པ་སྟེ་ལྔ་ཡོད་པའི་ཕྱིར། དང་པོ་ཡོད་དེ། རྣམ་གསུམ་དྲི་མེད་གཟུགས་
གསུངས་དང་། །འཕེལ་དང་མ་བྱས་ལམ་སོགས་ཕྱིར། །ཞེས་འབྱུང་བ་ལས མདོར། བསྟན་ཡོད་
ཐོགས་བཅས་ཀྱི་གཟུགས། བསྟན་མེད་ཐོགས་བཅས་ཀྱི་གཟུགས། བསྟན་མེད་ཐོགས་མེད་ཀྱི་
གཟུགས་དང་གསུངས་པའི་ཕྱི་མ་རྣམ་པར་རིག་བྱེད་མིན་པའི་གཟུགས་འདི་ལ་དགོངས་པ་དང་།
ཟག་མེད་ཀྱི་གཟུགས་གསུམ་གསུངས་པའང་འདི་ལ་དགོངས་པ་དང༌། ཡིད་གཞན་དུ་གཡེངས་
པའི་ཚེ་རྫས་ལས་བྱུང་མ་བྱུང་གི་བསོད་ནམས་བདུན་ཚན་གཉིས་རྣམ་པར་འཕེལ་བར་གསུངས་
པ་དང་(༡༠༢བ)སྲོག་གཅོད་སོགས་ཀྱི་མ་བྱས་ཀྱང་གཞན་ལ་བཅོལ་བས་ལས་ལམ་དངོས་
གཞི་འབྱུང་བར་གསུངས་པ་དང་། མཐོང་ལམ་མཉམ་བཞག་ལ་གནས་པའི་ཚེ་འཕགས་ལམ་ཡན་
ལག་བརྒྱད་ཀྱི་ཡང་དག་པའི་ངག ལས་ཀྱི་མཐའ འཚོ་བ་གསུམ་ཡོད་པར་གསུངས་པ་དང་།
དགེ་སློང་ཡིད་གཞན་དུ་གཡེངས་པའི་ཚེ་སོ་ཐར་གྱི་སྡོམ་ལྡན་དུ་གསུངས་པ་དང་། སོ་ཐར་གྱི་
སྡོམ་པ་ཆུ་ལོན་ལྟ་བུར་གསུངས་པ་དང་། ཆོས་ཀྱི་སྐྱེ་མཆེད་པའི་གཟུགས་གསུངས་པ་མཐའ་དག་
-166-

ཆོས་མངོན་པ་མཛོད་ཀྱི་དགོངས་པ་ལེགས་པར་བཤད་པ་ཤེས་བྱ་རབ་གསལ་ལས་གནས་གསུམ་པ་འཇིག་རྟེན་བསྟན་པ།
འདི་ལ་དགོངས་ནས་གསུངས་པའི་ཕྱིར། ཕྱི་མ་གསུམ་པོ་འདི་ལ་བརྟེན་ནས་སོ་ཐར་སྡོམ་པ་ལ་
རྣམ་པར་རིག་བྱེད་མ་ཡིན་པས་ཁྱབ་པར་གྲུབ་སྟེ། རྣམ་པར་རིག་བྱེད་ཀྱིས་བསྡུས་པའི་སོ་ཐར་
སྡོམ་པ་ཡོད་ན་ཡིད་ཡེངས་པའི་ཚེ་སོ་ཐར་སྡོམ་པ་ཡོད་པར་གསུངས་པ་དེ་རྣམ་པར་རིག་བྱེད་
མ་ཡིན་པའི་གཟུགས་ཀྱི་སྒྲུབ་བྱེད་དུ་མི་རུང༌། འཆལ་ཚུལ་གྱི་རྒྱུན་སྡོམ་པའི་ཚུལ་ཁྲིམས་ཡིན་
ན རྣམ་པར་རིག་བྱེད་ཀྱི་གཟུགས་མིན་པས་ཁྱབ། ཆོས་ཀྱི་སྐྱེ་མཆེད་པའི་གཟུགས་དང་རྣམ་པར་
རིག་བྱེད་མ་ཡིན་པའི་གཞི་མཐུན་མེད་ན་སོ་ཐར་གྱི་སྡོམ་པ་དང་དེའི་གཞི་མཐུན་མེད་དགོས་
པའི་ཕྱིར། དང་པོ་གྲུབ་སྟེ། འདིའི་ཐད་ཀྱི་རང་འགྲེལ་ལས། རྣམ་པར་རིག་བྱེད་མ་ཡིན་པ་མེད་
ན་སོ་སོ་ཐར་པའི་སྡོམ་པ་ཡང་མེད་པར་འགྱུར་ཏེ། ཞེས་གསུངས་པའི་ཕྱིར།
གཉིས་པ་གྲུབ་སྟེ། དེ་ཉིད་ལས། སྤོང་བ་ནི་འཆལ་བའི་ཚུལ་ཁྲིམས་ཀྱི་གེགས་བྱེད་པའི་ཆུ་
ལོན་དུ་ཡང་གསུངས་ན། རིག་བྱེད་མ་ཡིན་པའི་གཟུགས་མེད་པ་ནི་ཆུ་ལོན་ཡིན་པར་འོས་པ་ཡང་
མ་ཡིན་པས རྣམ་པར་རིག་བྱེད་མ་ཡིན་པ་ནི་ཡོད་པ་ཁོ་ནའོ །ཞེས་གསུངས་པའི་ཕྱིར
གསུམ་པ་གྲུབ་སྟེ། སོ་ཐར་སྡོམ་པ་ཡིན་ན། ཆོས་ཀྱི་སྐྱེ་མཆེད་པའི་གཟུགས་ཡིན་དགོས་
པའི་ཕྱིར། གཞན་ཡང་། རྣམ་པར་རིག་བྱེད་ཀྱིས་བསྡུས་པའི་སོ་ཐར་སྡོམ་པ་ཡོད་པ་མི་འཐད་
པར་ཐལ། (༡༠༣ན)ལུས་ཀྱི་རྣམ་པར་རིག་བྱེད་ཀྱིས་བསྡུས་པའི་དེ་མེད། ངག་གི་རྣམ་པར་རིག་
བྱེད་ཀྱིས་བསྡུས་པའི་དེ་ཡང་མེད་པའི་ཕྱིར་ཏེ། དེ་གཉིས་ཡིན་ན་རིམ་པ་བཞིན། གཟུགས་ཀྱི་སྐྱེ་
མཆེད་དང་། སྒྲའི་སྐྱེ་མཆེད་ཡིན་པས་ཁྱབ་པ་གང་ཞིག །དེ་གཉིས་གང་རུང་གིས་བསྡུས་པའི་སོ་
ཐར་སྡོམ་པ་མེད་པའི་ཕྱིར གཉིས་པ་རྒྱུའི་ཁྱད་པར་ཡོད་དེ། འདོད་གཏོགས་རྣམ་རིག་མིན་
སྐད་ཅིག །ཕྱིན་ཆད་འདས་པའི་འབྱུང་ལས་སྐྱེ། །ཞེས་འབྱུང་བ་ལས། འབྱུང་བ་ཆེན་པོ་རྒྱུར་
བྱས་པ་ལས་བྱུང་བའི་ཕྱིར། འདོད་པར་གཏོགས་པའི་རྣམ་པར་རིག་བྱེད་མ་ཡིན་པ་སྐད་ཅིག་དང་
པོ་ནི་རང་དང་དུས་མཉམ་པའི་འབྱུང་བ་ལས་སྐྱེ། དེ་ཕྱིན་ཆད་ནི་འདས་པའི་འབྱུང་བ་ལས་སྐྱེས་
པའི་ཕྱིར
-167-

2 ༑༽ཅལ་ཏ་མྰ་ཟ ཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ། ཊ་་ཌ་སྐོམས་མ་ཆ་ཚོ་
གསུམ་པ་སའི་ཁྱད་པར་ཡོད་དེ། ཟག་བཅས་ལུས་དང་ངག་གི་ལས། །རང་གི་འབྱུང་བ་དག་
རྒྱུར་བྱས། །ཟག་མེད་གང་དུ་སྐྱེས་པའི་ཡིན། །ཞེས་འབྱུང་བ་ལས་ཟག་བཅས་ཀྱི་ལུས་ངག་གི་
རིག་བྱེད་དང་། རིག་བྱེད་མ་ཡིན་པ་ནི་རང་སའི་འབྱུང་བ་དག་ལས་བྱུང་། ཟག་མེད་ཀྱི་ལུས་ངག་
གི་ལས་རིག་བྱེད་མ་ཡིན་པ་ནི་རྟེན་གང་དུ་སྐྱེས་པ་དེའི་སྐྱེས་པ་དེའི་འབྱུང་བ་ལས་བྱུང་བའི་ཕྱིར།
བཞི་པ་སོ་སོའི་ཁྱད་པར་ཡོད་དེ། རྣམ་རིག་བྱེད་མིན་མ་ཟིན་དང༌། །རྒྱུ་མཐུན་ལས་
བྱུང་སེམས་ཅན་སྟོན། །ཞེས་འབྱུང་བ་ལས། རྣམ་པར་རིག་བྱེད་མ་ཡིན་པ་ནི་ལུས་ཅན་མ་ཡིན་
པས་མ་ཟིན་པ་ཡིན་པ་དང༌རྒྱུ་མཐུན་ལས་བྱུང་བ་ཡིན་པ་དང་། རྒྱུད་ཀྱིས་བསྡུས་པས་སེམས་
ཅན་དུ་སྟོན་པ་ཡིན་པའི་ཕྱིར
ལྔ་པ་རྒྱུ་འབྱུང་བའི་ཆོས་ཀྱི་ཁྱད་པར་གང་དང་ལྡན་པ་ལས་སྐྱེས་པ་ཡོད་དེ། རྒྱུ་མཐུན་
ཟིན་པའི་འབྱུང་ལས་སྐྱེས། །ཏིང་འཛིན་སྐྱེས་འབྱུང་མ་ཟིན་དང། །རྒྱས་བྱུང་ཐ་དད་མིན་ལས་
སྐྱེས། །ཞེས་འབྱུང་བ་(༡༠༣བ)ལས། འདོད་པའི་རྣམ་པར་རིག་བྱེད་མ་ཡིན་པའི་སོ་ཐར་སྡོམ་
པ་ལྟ་བུ་ནི་རྒྱུ་མཐུན་དང་ཟིན་པའི་འབྱུང་བ་ཆེན་པོ་ལས་སྐྱེས་ལ། ཏིང་ངེ་འཛིན་ལས་སྐྱེས་པའི་
བསམ་གཏན་དང་ཟག་མེད་ཀྱི་སྡོམ་པ་ནི་མ་ཟིན་པའི་འབྱུང་བ་ལས་བྱུང་བ་དང་། རྒྱས་བྱུང་ཡིན་
པ་དང་། ཀུན་སློང་གི་སེམས་ཐ་དད་པ་ལས་མི་ལྟོས་པས་འབྱུང་བ་ཐ་དད་མིན་པའི་སྤོང་བ་
ཚར་གཅིག་ལས་སྐྱེ་བའི་ཕྱིར།
གོང་གི་ལས་དེ་རྣམས་ཀྱི་ཁྱད་པར་གྱི་ཆོས་གཞན་ཡང་ཡོད་དེ། རྣམ་རིག་མིན་ལུང་བསྟན་
མིན་མེད། །གཞན་ནི་རྣམ་གསུམ་མི་དགེ་ནི། །འདོད་ནའོ་གཟུགས་ནའང་རྣམ་རིག་མིན། རྣམ་
རིག་དཔྱོད་དང་བཅས་དག་ན། །འདོད་པ་ན་ཡང་སྒྲིབ་པ་མེད། །གང་ཕྱིར་ཀུན་སློང་མེད།
ཞེས་འབྱུང་བ་ལས། རྣམ་པར་རིག་བྱེད་མ་ཡིན་པའི་ལས་དེ་དགེ་མི་དགེ་གང་རུང་དུ་ངེས་
པ་དང་རྣམ་པར་རིག་བྱེད་དང་སེམས་པ་ནི་དགེ་མི་དགེ་ལུང་མ་བསྟན་གསུམ་ཆར་དུ་འགྱུར་
བ་དང་མི་དགེ་བའི་ལས་ནི་འདོད་ཁམས་ཁོ་ནར་འདོད་ཅིང་དགེ་བ་དང་ལུང་མ་བསྟན་གྱི་
-168-

ཆོས་མངོན་པ་མཛོད་ཀྱི་དགོངས་པ་ལེགས་པར་བཤད་པ་ཤེས་བྱ་རབ་གསལ་ལས་གནས་གསུམ་པ་འཇིག་རྟེན་བསྟན་པ།
ལས་ཁམས་གསུམ་ཆར་ན་དང་། གཟུགས་ཁམས་ན་བསམ་གཏན་གྱི་སྡོམ་པ་ཡོད་པས་རྣམ་
པར་རིག་བྱེད་མ་ཡིན་པའི་ལས་ཡོད་པ་དང༌། འང་གི་སྒྲས་འདོད་ཁམས་ན་ངེས་པར་ཡང་ཡོད་
པ་དང་། གཟུགས་མེད་ན་ནི་འབྱུང་བ་དང་ལུས་ངག་གི་ལས་མེད་པས་བསམ་གཏན་གྱི་སྡོམ་
པ་མེད་པ་ཡིན་པའི་ཕྱིར། འདི་དེར་ཐལ སྡོམ་པ་འདི་འབྱུང་འགྱུར་དང་ལུས་ངག་གི་ལས་ཡིན་
པའི་ཕྱིར། རྣམ་པར་རིག་བྱེད་ཀྱི་ལས་དཔྱོད་བཅས་ནི་འདོད་པ་དང་བསམ་གཏན་དང་པོ་ཁོ་
ནར་ཡོད་་པ་དང་། སྒྲིབ་པའི་རྣམ་པར་རིག་བྱེད་ཀྱི་ལས་ནི་ཚངས་པའི་འཇིག་རྟེན་ན་ཡོད་
ཀྱི འདོད་པ་ན་མེད་དེ། དེ་ན་དེ་ཀུན་ནས་སློང་བྱེད་ཀྱི་དུས་ཀྱི་ཀུན་སློང་མེད་པའི་ཕྱིར།
་་༼དགེ་མི་དགེ་ལུང་མ་བསྟན་ཀུན་སློང་དང་བཅས་པའི་སྐབས། ༽
[Ei
འོ་ན དགེ་མི་དགེ་ལུང་མ་བསྟན་གསུམ་པོ་ཇི་ལྟ་བུ་ཞེ་ན་ཡོད་དེ ཐར་པ། །དམ་(༡༠༤ན)
པའི་དོན་དུ་དགེ་རྩ་བ། །ངོ་ཚ་ཁྲེལ་ཡོད་བདག་ཉིད་ཀྱིས། །དེ་དག་དང་ལྡན་མཚུངས་ལྡན་གྱིས། །
བྱ་བ་ལ་སོགས་ཀུན་སློང་བས། །བཟློག་པ་མི་དགེ་དོན་དམ་པར། །ལུང་མ་བསྟན་པས་བསྟན་
པ་དག །ཅེས་འབྱུང་བ་ལས། ཆོས་གསུམ་པོ་རེ་རེ་ལ་ངོ་བོ་དང་དབྱེ་བ་གཉིས་གཉིས་ཤེས་པར་
བྱ་བ་ཡིན་པའི་ཕྱིར
དང་པོ་བཤད་དུ་ཡོད་དེ། ལུང་དུ་བསྟན་ཞིང་རང་འབྲས་རྣམ་སྨིན་བདེ་བ་འབྱིན་བྱེད་ཀྱི་
རིགས་སུ་གནས་པ་དགེ་བའི་ངོ་བོ་དང། དབྱེ་ན། དོན་དམ་པའི་དགེ་བ། ངོ་བོ་ཉིད་ཀྱི་དགེ་བ
མཚུངས་ལྡན་གྱི་དགེ་བ། ཀུན་སློང་གི་དགེ་བ་སྟེ་བཞི་ཡོད་ཅིང་། མཚན་གཞིའི་དབང་དུ་བྱས་
ན་རིམ་པ་བཞིན་ཐར་པ་དང་། ངོ་ཚ་ཁྲེལ་ཡོད་དང་དེ་དག་དང་མཚུངས་ལྡན་གྱི་སེམས་སེམས་
བྱུང་དང༌། དེ་དག་གིས་ཀུན་ནས་བསླངས་པའི་ལུས་ངག་ཡིད་ལས་ལྟ་བུ་ཡིན་པའི་ཕྱིར།
གཉིས་པ་བཤད་དུ་ཡོད་དེ། ལུང་དུ་བསྟན་ཞིང་རང་འབྲས་རྣམ་སྨིན་སྡུག་བསྔལ་འབྱིན་
-169-

| ཎི ཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ། > མྥ
བྱེད་ཀྱི་རིགས་སུ་གནས་པ་མི་དགེ་བའི་ངོ་བོ དབྱེ་ན དོན་དམ་པའི་མི་དགེ་བ་སོགས་བཞི་ཡོད་ཅིང་
མཚན་གཞི་ཡང་རིམ་པ་བཞིན་འཁོར་བ་དང་ཁོང་ཁྲོ་དང་། དེ་དང་མཚུངས་ལྡན་གྱི་སེམས་སེམས་
བྱུང་དང་། དེས་ཀུན་ནས་བསླངས་པའི་ལུས་ངག་གི་ལས་ལྟ་བུ་ཡིན་པའི་ཕྱིར།
གསུམ་པ་བཤད་དུ་ཡོད་དེ། དགེ་མི་དགེ་གང་རུང་མ་ཡིན་པའི་ཆོས་ལུང་མ་བསྟན་གྱི་ངོ་
བོ་དང དབྱེ་ན་དོན་དམ་པའི་ལུང་མ་བསྟན་སོགས་བཞི་ཡོད་ཅིང་། མཚན་གཞི་ཡང་གོ་རིམ་
བཞིན་དུ་འདུས་མ་བྱས་གསུམ་དང་། དབངཔོ་གཟུགས་ཅན་པ་དང་། ཁམས་གོང་གི་སས་བསྡུས་
ཀྱི་ཉོན་མོངས་པ་མཚུངས་ལྡན་དང་བཅས་པ་དང་སྤྲུལ་སེམས་ཀྱིས་ཀུན་ནས་བསླངས་པའི་
ལུས་ངག་གི་ལས་ལྟ་བུ་ཡིན་པའི་ཕྱིར
འོ་ན ཀུན་སློང་མེད་ཅེས་གསུངས་ན། དེ་ལས་བཟློག་(༡༠༤ བ) པའི་ཀུན་སློང་དེ་ཇི་ལྟ་
བུ་ཡིན་ཞེ་ན། བཤད་དུ་ཡོད་དེ། ཀུན་སློང་རྣམ་གཉིས་རྒྱུ་དང་ནི། །དེ་ཡི་དུས་ཀྱི་སློང་ཞེས་བྱ།
གཉིས་ལས་དང་པོ་རབ་འཇུག་བྱེད། །གཉིས་པ་རྗེས་འཇུག་བྱེད་ཡིན། །ཞེས་འབྱུང་བ་ལས།
རྒྱུའི་ཀུན་སློང་དང་དུས་ཀྱི་ཀུན་སློང་གཉིས་ལས་དང་པོ་བྱ་བ་དེ་བརྩོམ་པའི་སྔ་རོལ་དུ་འདི་བྱའོ་
ཞེས་འཇུག་པར་བྱེད་པ་ཡིན། གཉིས་པ་ནི་བྱ་བ་དེའི་རྗེས་སུ་འཇུག་བྱེད་ཡིན་པའི་ཕྱིར དེ་དག་གི་
མཚན་གཞི་ཡང་ཡོད་དེ། མཐོང་བས་སྤང་བྱའི་རྣམ་ཤེས་ནི། །རབ་ཏུ་འཇུག་བྱེད་ཡིན་ཡིད་
ནི །བསྒོམ་པས་སྤང་བྱ་གཉིས་ཀ་ཡིན། །ལྔ་ནི་རྗེས་སུ་འཇུག་བྱེད་ཡིན། །ཞེས་འབྱུང་བ་ལས།
མཐོང་སྤང་དུ་གྱུར་པའི་རྣམ་ཤེས་ནི་རབ་ཏུ་འཇུག་བྱེད་དང་། སྒོམ་སྤང་དུ་གྱུར་པའི་ཡིད་ཤེས་
ནི་རྒྱུའི་ཀུན་སློང་དང་དུས་ཀྱི་ཀུན་སློང་གཉིས་ཀ་ཡིན་པ་ཡོད་པ་དང་།དབང་ཤེས་ལྔ་ནི། རྗེས་སུ་
འཇུག་བྱེད་ཁོ་ན་ཡིན་པའི་ཕྱིར། གཉིས་པ་གྲུབ་སྟེ། དེ་ལ་ཁ་ནང་བལྟས་དང་། ཕྱིར་བལྟས་
གཉིས་ཀ་ཡོད་པའི་ཕྱིར། གསུམ་པ་གྲུབ་སྟེ དེ་ཁ་ཕྱིར་བལྟས་དང་རྟོག་མེད་དུ་ངེས་པ་ཡིན་
པའི་ཕྱིར། རྗེས་སུ་འཇུག་ཚུལ་ཡང་ཡོད་དེ། རབ་ཏུ་འཇུག་བྱེད་དགེ་སོགས་ལས། །རྗེས་འཇུག་
བྱེད་ཀྱང་རྣམ་གསུམ་འགྱུར། །ཐུབ་པའི་འདྲ་བའམ་དེ་དགེ་བ། །ཞེས་འབྱུང་བ་ལས། སྤྱིར་
-170-

ཆོས་མངོན་པ་མཛོད་ཀྱི་དགོངས་པ་ལེགས་པར་བཤད་པ་ཤེས་བྱ་རབ་གསལ་ལས་གནས་གསུམ་པ་འཇིག་རྟེན་བསྟན་པ
བཏང་ལ་རབ་ཏུ་འཇུག་བྱེད་དགེ་བ་ལས་རྗེས་སུ་འཇུག་བྱེད་ཀྱང་། དགེ་བ་སོགས་གསུམ་ཅི་
རིགས་སུ་འགྱུར་ཀྱང་། དམིགས་ཀྱིས་བསལ་ན་མ་ངེས་པའི་ཕྱིར་དང་། ཁྱད་པར་ཐུབ་པའི་རབ་
ཏུ་འཇུག་བྱེད་ནི་དགེ་བ་དང་ལུང་དུ་མ་བསྟན་པ་ལས་རྗེས་སུ་འཇུག་བྱེད་ཀྱང་དེ་གཉིས་སུ་འ
དྲ་བའམ་ལུང་མ་བསྟན་ལས་རྗེས་འཇུག་དགེ་བར་འགྱུར་བ་ཡོད་ཀྱི། རྒྱུའི་ཀུན་སློང་དགེ་བ་
ལས་རྗེས་འཇུག་དུས་ཀྱི་ཀུན་སློང་ལུང་མ་བསྟན་དུ་འགྱུར་བ་མེད་པ་ཡིན་པའི་ཕྱིར། གོང་དུ་ཡིད་
ཤེས་སྒོམ་སྤང་དང་སྒོ་ལྔའི་ཤེས་པ་(༡༠༥ན)ཀུན་སློང་དུ་བཤད་པ་ཡང་ངེས་པ་མིན་ཏེ། རྣམ་སྨིན་
ལས་སྐྱེས་གཉིས་ཀ་མིན། །ཞེས་འབྱུང་བ་ལས། རྣམ་སྨིན་སྐྱེས་ཡིན་ན་ནི་འབད་མེད་དུ་འཇུག་
པས་རབ་ཏུ་འཇུག་པ་དང་། རྗེས་འཇུག་གཉིས་ཀ་མ་ཡིན་པའི་ཕྱིར།
༼སོ་ཐར་གྱི་སྡོམ་པ་རྒྱས་བཤད་ཀྱི་སྐབས།༽
འོ་ན། ཇི་སྐད་བཤད་པའི་རྣམ་པར་རིག་བྱེད་མ་ཡིན་པའི་ལས་དེ་ལ་ཇི་ཙམ་ཡོད་པ་ཡིན་ཞེ་ན།
བཤད་དུ་ཡོད་དེ། རྣམ་རིག་མིན་རྣམ་གསུམ་ཞེས་བྱ། །སྡོམ་དང་སྡོམ་པ་མིན་དང་གཞན། །
ཞེས་འབྱུང་བ་ལས། སྡོམ་པ་དང་སྡོམ་མིན་དང་བར་མ་གསུམ་ཡོད་ཅིང་། དང་པོ་ལ་ཡང་། སྡོམ་
པ་སོ་སོར་ཐར་ཅེས་བྱ། །དེ་བཞིན་ཟག་མེད་བསམ་གཏན་སྐྱེས། །ཞེས་སོ་ཐར་གྱི་སྡོམ་པ
བསམ་གཏན་གྱི་སྡོམ་པ། ཟག་མེད་ཀྱི་སྡོམ་པ་དང་གསུམ་ཡོད་པའི་ཕྱིར།
གཉིས་པ་རྒྱས་བཤད་ལ་ལྔ་ཡོད་དེ སྡོམ་པ་གསུམ་བཤད་པ་དང་། ཞར་ལ་སྡོམ་པའི་རྣམ་
གྲངས་གཞན་བཤད་པ་དང་།
རིག་བྱེད་དང་རིག་བྱེད་མ་ཡིན་པ་དུས་ཇི་སྲིད་དུ་ལྡན་ཚུལ་དང་། འཐོབ་གཏོང་བྱེད་ཚུལ་དང༌།
སྡོམ་པ་དང་སྡོམ་མིན་ལྡན་པའི་གང་ཟག་བཤད་པ་རྣམས་སུ་ཡོད་པའི་ཕྱིར། དང་པོ་ལ་གསུམ་ཡོད་
པ་ལས། དང་པོ་སོ་ཐར་སྡོམ་པ་ལ་ལྔ་ཡོད་དེ། དབྱེ་བ་དང་། སོ་སོའི་མཚན་ཉིད་དང་། རྣམ་
-171-

11: sugsin Aཊ་rnni ཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ B=1Euཚོ་
གྲངས་དང་། སྒྲ་དོན་དང་། ལྡན་པའི་གང་ཟག་བཤད་པ་རྣམས་སུ་ཡོད་པའི་ཕྱིར དང་པོ་|
ཡོད་དེ། སོ་སོ་ཐར་ཅེས་བྱ་རྣམ་བརྒྱད། །རྫས་སུ་རྣམ་པ་བཞི་ཡིན་ནོ། །མཚན་ལས་མིང་ནི་
འཕོ་བའི་ཕྱིར། །ཐ་དད་དེ་དག་འགལ་བ་མེད། །ཅེས་འབྱུང་བ་ལས། མིང་གིས་དབྱེ་ན། དགེ་
སློང་ཕ་མ། དགེ་སློབ་མ། དགེ་ཚུལ་ཕ་མ། དགེ་བསྙེན་ཕ་མ། བསྙེན་གནས་ཀྱི་སྡོམ་པ་སྟེ་
བརྒྱད་དང་རྫས་གཅིག་པའི་སྒོ་ནས་བསྡུ་ན་དགེ་སློང་གི་སྡོམ་(༡༠༥བ)པ། དགེ་ཚུལ་གྱི་སྡོམ་
པ དགེ་བསྙེན་གྱི་སྡོམ་པ།བསྙེན་གནས་ཀྱི་སྡོམ་པ་དང་བཞིར་འདུས། དེའི་རྒྱུ་མཚན་ཡང་། དགེ་
སློང་མ་མཚན་གྱུར་པན་སྡོམ་པ་མི་གཏོང་བར་དགེ་སློང་ཕ་ཞེས་མིང་འཕོ་བ་དང་། དེ་བཞིན་དུ་
དགེ་སློབ་མ་དང་། དགེ་ཚུལ་མ་མཚན་གྱུར་པ་ན་ཡང་དགེ་ཚུལ་ཕ་ཞེས་མིང་འཕོ་བ་ཙམ་ཡིན་
ཞིང་། འོག་མ་གཉིས་ལ་དེའི་རིགས་པ་བསྒྲེ་བ་དང་། དགེ་བསྙེན་ཀྱི་སྡོམ་པ་སོགས་གསུམ་ངོ་
བོ་ཐ་དད་པ་དང་། དེ་ཡིན་ཀྱང་རྒྱུད་གཅིག་ལ་གནས་པ་ལ་འགལ་བ་མེད་པ་སོགས་ཡིན་པའི་
ཕྱིར
གཉིས་པཔ་སོ་སོའི་མཚན་ཉིད་ཡོད་དེ། སྤང་བྱ་ལྔ་བརྒྱད་བཅུ་དང་ནི། །ཐམས་ཅད་སྤོང་
བར་མནོས་པ་ལས། །དགེ་བསྙེན་དང་ནི་བསྙེན་གནས་དང་། །དགེ་ཚུལ་ཆེ་དང་དགེ་སློང་
ཉིད། །ཅེས་འབྱུང་བ་ལས། སྲོག་གཅོད། མ་བྱིན་ལེན། འདོད་ལོག །རྫུན། མྱོས་འགྱུར་ཏེ་སྤང་
བྱ་ལྔ་ཇི་སྲིད་འཚོའི་བར་དུ་སྤོང་བར་མནོས་པས་རབ་ཏུ་ཕྱེ་བའི་སོ་ཐར་གྱི་སྡོམ་པ་དེ་དགེ་
བསྙེན་གྱི་སྡོམ་པའི་ངོ་བོ། འདོད་ལོག་གི་དོད་དུ་མི་ཚངས་སྤྱོད་སྦྱར་ནས་ལྔ་པོའི་སྟེང་དུ་
གར་སོགས་ཕྲེང་སོགས་གཅིག་ཏུ་བྱས་པ་དང་མལ་སྟན་ཆེ་མཐོ། ཕྱི་དྲོའི་ཁ་ཟས་ཏེ་སྤང་བྱ་
བརྒྱད་ཉིན་ཞག་གཅིག་ཏུ་སྤོང་བར་མནོས་པས་རབ་ཏུ་ཕྱེ་བའི་སོ་ཐར་གྱི་སྡོམ་པ་དེ་བསྙེན་
གནས་ཀྱི་སྡོམ་པའི་ངོ་བོ་དང་། བརྒྱད་པོ་དེའི་སྟེང་དུ་གསེར་དངུལ་ལེན་པ་དང་གར་སོགས་
ཕྲེང་སོགས་གཉིས་སུ་ཕྱེ་བ་སྟེ་སྤང་བྱ་བཅུ་ཇི་སྲིད་འཚོའི་བར་དུ་སྤོང་བར་མནོས་པས་རབ་ཏུ་
ཕྱེ་བའི་སོ་ཐར་གྱི་སྡོམ་པ་དེ་དགེ་ཚུལ་གྱི་སྡོམ་པའི་ངོ་བོ་དང་། ལུས་ངག་གི་སྤང་བྱ་བདུན་པོ་
-172-

ཆོས་མངོན་པ་མཛོད་ཀྱི་དགོངས་པ་ལེགས་པར་བཤད་པ་ཤེས་བྱ་རབ་གསལ་ལས་གནས་གསུམ་པ་འཇིག་རྟེན་བསྟན་པ
སྤོང་བར་མནོས་པས་རབ་ཏུ་ཕྱེ་བའི་སོ་ཐར་གྱི་སྡོམ་པ་དེ་དགེ་སློང་གི་སྡོམ་པའི་ངོ་བོ་ཡིན་པའི་
ཕྱིར། གར་སོགས་ཕྲེང་སོགས་རབ་བྱུང་ལ་གཉིས་སུ་འབྱེད་ཅིང་། ཁྱིམ་པ་ལ་གཅིག་ཏུ་སྡུད་
པའི་རྒྱུ་མཚན་ཡོད་དེ། རབ་(༡༧༦ན)བྱུང་ལ་དེ་དགག་བྱ་ཆེ། དེ་ལ་ལྟོས་ན་ཁྱིམ་པ་ལ་དགག་
བྱ་ཆུང་བའི་ཕྱིར་དང་། ཁྱིམ་པ་ལ་བསླབ་པའི་གྲངས་མང་ན་བགྱིད་ལུག་པའི་དགག་བྱ་ཡང་ཡོད་
པའི་ཕྱིར
གསུམ་པ་རྣམ་གྲངས་ཡོད་དེ། ཚུལ་ཁྲིམས་དང་ནི་ལེགས་སྤྱད་དང་། །ལས་དང་སྡོམ་པ་
ཞེས་བྱའོ། །ཞེས་འབྱུང་བ་ལས། སྡིག་པ་སྲུང་བར་བྱེད་པས་ན་ཚུལ་ཁྲིམས་དང་། མཁས་པ་
རྣམས་ཀྱིས་བསྔགས་པས་ན་ལེགས་སྤྱད་དང་། བྱ་བའི་རང་བཞིན་ཡིན་པས་ན་ལས་དང་། ལུས་
ངག་སྡོམ་པས་ན་སྡོམ་པ་ཞེས་བྱ་བ་ཡིན་པའི་ཕྱིར
བཞི་པ་སྒྲ་དོན་ཡོད་དེ། དང་པོའི་རྣམ་རིག་རྣམ་རིག་མིན། །སོ་སོ་ཐར་དང་བྱ་བའི་ལམ།
ཞེས་འབྱུང་བ་ལས། སྡོམ་པ་བླངས་དུས་ཀྱི་རྣམ་པར་རིག་བྱེད་ཀྱི་ལས་སྐད་ཅིག་དང་པོ་ནི་སྦྱོར་
བའི་སྐབས་སུ་ཡོད་ལ། དང་པོར་ཐར་བས་སོ་སོར་ཐར་པ་ཁོ་ན་ཡིན་པ་དང་། དེའི་སྐད་ཅིག་
གཉིས་པ་སོགས་ནི་སོ་ཐར་དང་དེའི་སྡོམ་པ་གཉིས་ཀ་མིན་པ་དང་། རྣམ་པར་རིག་བྱེད་
མ་ཡིན་པའི་ལས་སྐད་ཅིག་དང་པོ་ནི་དངོས་གཞིའི་དབང་དུ་བྱས་ཤིང༌། སོ་སོ་ཐར་པ་དང་སོ་སོ་
ཐར་པའི་སྡོམ་པ་གཉིས་ཀ་ཡིན དེའི་སྐད་ཅིག་གཉིས་པ་ཕན་ཆད་ནི་སོ་ཐར་གྱི་སྡོམ་པ་ཁོ་
ན་ཡིན་པའི་ཕྱིར་ཏེ། རང་འགྲེལ་ལས། སྡོམ་པ་ཡང་དག་པར་བླངས་པའི་རྣམ་པར་རིག་བྱེད་དང་
རིག་བྱེད་མ་ཡིན་པ་དང་པོ་དག་ནི་སོ་སོ་ཐར་པ་ཞེས་བྱ་སྟེ། དེས་སྡིག་པ་ལས་སོ་སོར་ཐར་
བའི་ཕྱིར་ཏེ། སྤངས་པའི་ཕྱིར་ཞེས་བྱ་བའི་ཐ་ཚིག་གོ །སོ་སོ་ཐར་པའི་སྡོམ་པ་ཞེས་ཀྱང་བྱ་སྟེ
ལུས་ངག་སྡོམ་པའི་ཕྱིར་རོ། །ལས་ཀྱི་ལམ་ཞེས་ཀྱང་བྱ་ལ། སྐད་ཅིག་མ་གཉིས་པ་ལ་སོགས་
པ་ནི་སོ་སོ་ཐར་པའི་སྡོམ་པ་ཁོ་ན་ཡིན་གྱི། སོ་སོ་ཐར་པ་ནི་མ་ཡིན་པས་མཇུག་ཡིན་གྱི། ལས་
ཀྱི་ལམ་དངོས་ནི་མིན་ནོ། (༡༠༦བ)ཞེས་གསུངས་པའི་ཕྱིར།
-173-

།ཌ་ཎpཌ་མཧྰ་mân་། ཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ།  ཾ་༧༣ཎ་་་།པ་ཚོ་
འདི་ལྟར་བཤད་ན་རྩ་འགྲེལ་འདི་རྣམས་ཀྱི་རྣམ་པར་རིག་བྱེད་ཀྱི་གཟུགས་ཀྱིས་བསྡུས་
པའི་སོ་ཐར་སྡོམ་པ་བསྟན་པའི་ལུགས་ཟློག་པར་འགྱུར་རོ།
ལྔ་པ་ལྡན་པའི་གང་ཟག་ཡོད་དེ། སོ་སོ་ཐར་དང་ལྡན་པ་བརྒྱད། །ཅེས་འབྱུང་བ་ལས། དགེ་
སློང་ནས་བསྙེན་གནས་པའི་བར་བརྒྱད་ནི་རིམ་པ་བཞིན་སོ་ཐར་གྱི་སྡོམ་པ་བརྒྱད་དང་ལྡན་
པ་ཡིན་པའི་ཕྱིར། ཕྱི་རོལ་པའི་རྒྱུད་ལ་ནི་ཡང་དག་པར་བླངས་པའི་ཚུལ་ཁྲིམས་ཡོད་ཀྱང་། སོ་
སོར་ཐར་པའི་སྡོམ་པ་ཡོད་པ་ནི་མིན་ཏེ། རང་འགྲེལ་ལས། ཡང་ཅི་ཕྱི་རོལ་པ་རྣམས་ལ་ཡང་དག་
པར་བླངས་པའི་ཚུལ་ཁྲིམས་མེད་དམ་ཞེ་ན། ཡོད་མོད་ཀྱི་སོ་སོ་ཐར་པའི་སྡོམ་པ་ནི་མ་ཡིན་
ནོ། ཅིའི་ཕྱིར་ཞེ་ན དེ་ནི་སྲིད་པ་ལ་བརྟེན་པའི་ཕྱིར་གཏན་དུ་སྡིག་པ་ལས་སོ་སོ་ཐར་བར་
བྱེད་པ་ནི་མ་ཡིན་ནོ། །ཞེས་གསུངས་པའི་ཕྱིར། འདི་ཡིན་པ་ལས་ན་མི་དགེ་བཅུ་སྤོང་གི་ཚུལ་
ཁྲིམས་ཐོབ་མ་མྱོང་པའི་སེམས་ཅན་མེད་ཀྱང་། སོ་ཐར་གྱི་སྡོམ་པ་ཐོབ་མ་མྱོང་བའི་སེམས་
ཅན་མཐའ་ཡས་སོ་ཞེས་སྨྲའོ།
རྗེ།
བསམ་གཏན་དང་ཟག་མེད་པའི་སྐབས ༼ p3
གཉིས་པ་བསམ་གཏན་གྱིས་སྡོམ་པ་དང་གསུམ་པ་ཟག་མེད་ཀྱི་སྡོམ་པ་བཤད་དུ་ཡོད་དེ།
གང་ལ་ལྡན་པའི་དབང་དུ་བྱས་ན། བསམ་གཏན་སྐྱེས་དང་དེ་ལྡན་པ །ཟག་མེད་འཕགས་
པའི་སེམས་ཅན་དང་། །ཞེས་འབྱུང་བ་ལས། དང་པོ་བསམ་གཏན་གྱི་ཉེར་བསྡོགས་དང་དངོས་
གཞི་གང་རུང་ཐོབ་པ་ལ་ལྡན། གཉིས་པ་ནི། འཕགས་པ་གང་ཡིན་ལ་ལྡན། གང་གི་རྗེས་སུ་འབྲང་
བའི་དབང་དུ་བྱས་ན། ཐ་མ་གཉིས་ནི་སེམས་རྗེས་འབྲངས། ། ཞེས་འབྱུང་བ་ལས སེམས་ཡོད་
མེད་ཀྱི་རྗེས་སུ་འབྲངས། སྡོམ་པ་གང་དུ་འགྱུར་བའི་དབང་དུ་བྱས་ན བར་ཆད་མེད་ལམ་
སྐྱེས་དེ་གཉིས། །མི་ལྕོགས་མེད་ལ་སྤོང་ཞེས་བྱ། །ཞེས་འབྱུང་བ་ལས། སྡོམ་པ་དེ་གཉིས་བར་
-174-

ཆོས་མངོན་པ་མཛོད་ཀྱི་དགོངས་པ་ལེགས་པར་བཤད་པ་ཤེས་བྱ་རབ་གསལ་ས་གསུམ་པ་འཇིག་རྟེན་བསྟན་པ
(༡༠༧ན) ཆད་མེད་ལམ་དགུའི་མི་ལྕོགས་མེད་ལ་བརྟེན་ནས་སྐྱེས་ན་སྤོང་བའི་སྡོམ་པར་འགྱུར་
བའི་ཕྱིར དེ་ལྟར་ན་སྡོམ་པ་གསུམ་གྱི་ངོ་བོ་ཡོད་དེ། འདོད་པའི་སས་བསྡུས་ཀྱི་ངེས་འབྱུང་གི་
ཚུལ་ཁྲིམས་སུ་གྱུར་པའི་གཟུགས་ཅན་དགེ་བ་དེ་དང་པོའི་ངོ་བོ་དང་གཟུགས་ཀྱི་སས་བསྡུས་
པའི་ཚུལ་ཁྲིམས་དེ་གཉིས་པའི་ངོ་བོ་དང་། ཟག་མེད་ཀྱི་ཚུལ་ཁྲིམས་དེ་གསུམ་པའི་ངོ་བོ་ཡིན་
པའི་ཕྱིར་ཏེ། རང་འགྲེལ་ལས། སྡོམ་པ་རྣམ་པ་གསུམ་སྟེ་སོ་སོ་ཐར་པའི་སྡོམ་པ་ནི་འདི་པ་རྣམས་
ཀྱི་འདོད་པ་ན་སྤྱོད་པའི་ཚུལ་ཁྲིམས་སོ། །བསམ་གཏན་གྱི་སྡོམ་པ་ནི་གཟུགས་ན་སྤྱོད་པའི་
ཚུལ་ཁྲིམས་སོ། །ཟག་པ་མེད་པའི་སྡོམ་པ་ནི་ཟག་པ་མེད་འ་ཚུལ་ཁྲིམས་སོ། །ཞེས་གསུངས་
པའི་ཕྱིར།
འོ་ན། སོ་ཐར་སྡོམ་པ་གཟུགས་ཅན་ཡིན་མོད། སྡོམ་པ་གཞན་གཉིས་དེ་ཡིན་ནམ་ཞེ་ན། འདི་
ལ་ཕལ་མོ་ཆེ་ནི། མ་ཡིན་ཏེ། སེམས་ཀྱི་རྗེས་འབྲང་དུ་བཤད་པའི་ཕྱིར་ཞེས་ཟེར། དེ་ནི་མ་
ཁྱབ་སྟེ། དེའི་རྗེས་འབྲང་དུ་བཤད་པ་ནི་དེ་དང་ལྷན་ཅིག་འབྱུང་བའི་རྒྱུ་འབྲས་ཡིན་པའི་དོན་ཡིན་
གྱི སེམས་སམ་ཤེས་པར་མ་བསྟན་པའི་ཕྱིར་ཏེ། དེ་གཉིས་འབྱུང་འགྱུར་ཡིན་པའི་ཕྱིར། མ་
ཁྱབ་ན་ཤེས་པ་གང་ཡིན་འབྱུང་འགྱུར་དུ་ཁས་བླངས་པ་ལ་ཉེས་པ་མེད་པར་འགྱུར་རོ། །རྟགས་
མ་གྲུབ་ན། དེར་ཐལ། དེ་གཉིས་མ་ཟིན་པའི་འབྱུང་བ་ཆེན་པོ་རྒྱུར་བྱས་པའི་འབྱུང་འགྱུར་ཡིན་
པའི་ཕྱིར་ཏེ། རང་འགྲེལ་ལས བསམ་གཏན་དང་ཟག་པ་མེད་པའི་སྡོམ་པ་ནི་རྣམ་པར་རིག་
བྱེད་མ་ཡིན་པ་ཡིན་ཏེ། དེ་ནི་ཏིང་ངེ་འཛིན་ལས་སྐྱེས་པ་རྒྱས་པ་ལས་བྱུང་བ་དང༌། མ་ཟིན་
པའི་འབྱུང་བ་ཆེན་པོ་དག་རྒྱུར་བྱས་ནས་སྐྱེའོ། །ཞེས་གསུངས་པའི་ཕྱིར།
གཞན་ཡང་དེ་གཉིས་ཤེས་པ་ཡིན་པ་དེ། སེམས་(༡༠༧བ)ཀྱི་རྗེས་འབྲང་དུ་བཤད་པའི་དོན་
མ་ཡིན་པར་ཐལ། སེམས་ཡོད་ཀྱི་གནས་སྐབས་སུ་ཡོད། སེམས་མེད་ཀྱི་གནས་སྐབས་སུ་མེད་
པ་སེམས་གྱི་རྗེས་འབྲང་གི་དོན་ཡིན་པའི་ཕྱིར་ཏེ། དེ་གཉིས་སེམས་ཡོད་ཀྱི་གནས་སྐབས་སུ་ཡོད་
ཅིང་། སེམས་མེད་ཀྱི་གནས་སྐབས་སུ་མེད་པ་ཡང་དེར་ཐལ འགོག་པ་ལ་སྙོམས་པར་ཞུགས་
-175-

ཌ་ཎཿ།ཡུ་ནཱ་དྷི་ཥཟེ་ཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་ཀྱྀ་ཌik༧s ilss> ནི་
པ་དང་། འདུ་ཤེས་མེད་པའི་སྙོམས་འཇུག་གི་ཚེ་དེ་གཉིས་མེད་པའི་ཕྱིར། སོ་ཐར་གྱི་སྡོམ་པ་
ནི་དེ་དག་དང་མི་འདྲ་སྟེ། འགོག་པ་ལ་སྙོམས་པར་ཞུགས་པའི་ཚེ་ཡང་ཡོད་པའི་ཕྱིར།  ུ ཿ
གཞན་ཡང་སྡོམ་པ་དེ་གཉིས་གཟུགས་ཅན་ཡིན་པར་ཐལ། དེ་གཉིས་ལས་ཡིན་པའི་ཕྱིར་
ཏེ རྣམ་པར་རིག་བྱེད་མ་ཡིན་པའི་ལས་ཡིན་པའི་ཕྱིར་ཏེ། གོང་གི་རྣམ་རིག་མིན་རྣམ་གསུམ་
ཞེས་བྱ། །ཞེས་སོགས་ལས་གྲུབ་པའི་ཕྱིར་དང་། ཟག་མེད་ཀྱི་སྡོམ་པ་ཟག་མེད་ཀྱི་གཟུགས་ཡིན་
པའི་ཕྱིར་ཏེ། ཟག་མེད་ཀྱི་གཟུགས་ཀྱི་མཚན་གཞི་ཡོད་པའི་ཕྱིར།
དེ་ལ་ཁོ་ན་རེ། གཟུགས་མེད་ཁམས་ན་ཟག་མེད་ཀྱི་སྡོམ་པ་མེད་པར་ཐལ། དེ་གཟུགས་
ཅན་ཡིན་པའི་ཕྱིར། རྟགས་ཁས། འདོད་མི་ནུས་ཏེ། གཟུགས་མེད་ཀྱི་འཕགས་པའི་རྒྱུད་ལ།
ཟག་མེད་ཀྱི་སྡོམ་པ་ཡོད་པའི་ཕྱིར་ཏེ། སེམས་ཡོད་ཀྱི་འཕགས་པ་མཐའ་དག་གི་རྒྱུད་ལ་དེ་
ལྡན་པར ཟག་མེད་འཕགས་པའི་སེམས་ཅན་དང་། །ཞེས་པ་ལས་གྲུབ་པའི་ཕྱིར་ཞེ་ན། སྐྱོན་
མེད་དེ། གཟུགས་མེད་དུ་ཟག་མེད་ཀྱི་སྡོམ་པ་གསར་དུ་སྐྱེ་བ་མེད་པས། ཁམས་གཞན་གཉིས་
ཀྱི་འཕགས་པ་གཟུགས་མེད་དུ་སྐྱེས་པའི་ཚེ་ཟག་མེད་ཀྱི་སྡོམ་པ་མ་བཏང་བར་དབང་འབྱོར་
བའི་ཚུལ་གྱིས་ལྡན་པས་ན་ཡོད་ཅེས་བརྗོད་པའི་ཕྱིར་རོ།
TF mml&
༼སྡོམ་པ་དང་སྡོམ་མིན་གྱི་རྣམ་གྲངས་གཞན་དང་ད༑།ཊ་འསྤྱོད་མི་ཤ་
རིག་བྱེད་སོགས་ལྡན་ཚུལ་གྱི་སྐབས།༽ ཎཀྱི
གཉིས་པ་ཞར་ལ་སྡོམ་པའི་རྣམ་གྲངས་གཞན་བཤད་པ་ཡོད་དེ། ཤེས་བཞིན་དང་ནི་དྲན་དག་
གཉིས། །ཡིད་དང་དབང་པོའི་སྡོམ་པ་ཡིན། (༡༠༨ན)ཞེས་འབྱུང་བ་ལས ཡིད་ཀྱི་འཁོར་དུ་
བྱུང་བའི་ཤེས་བཞིན་དེ་ཡིད་ཀྱི་སྡོམ་པ་དང་། དབང་པོའི་རྣམ་ཤེས་ཀྱི་འཁོར་དུ་བྱུང་བའི་དྲན་
པ་དེ་དབང་པོའི་སྡོམ་པ་ཡིན་པའི་ཕྱིར། འདི་སྐད་བཤད་ཀྱི་ཁ་ཅིག་སྡོམ་པ་ཐ་མ་གཉིས་ཡིད་དང་
-176-

ཆོས་མངོན་པ་མཛོད་ཀྱི་དགོངས་པ་ལེགས་པར་བཤད་པ་ཤེས་བྱ་རབ་གསལ་ལས་གནས་གསུམ་པ་འཇིག་རྟེན་བསྟན་པ
དབང་པོའི་སྡོམ་པར་འཆད་པ་ནི་བརྡའ་ཆད་འདྲེས་པའི་གཏམ་མོ།
གསུམ་པ་རིག་བྱེད་དང་རིག་མིན་དུས་ཇི་སྲིད་དུ་ལྡན་ཚུལ་བཤད་དུ་ཡོད་དེ། རྣམ་པར་
རིག་བྱེད་མ་ཡིན་པའི་ལྡན་ཚུལ་དང་རྣམ་པར་རིག་བྱེད་ཀྱི་ལྡན་ཚུལ་དང་། དེ་གཉིས་དེ་ལྡན་
པའི་མུ་བཞི་བཤད་པ་དང་གསུམ་ཡོད་པའི་ཕྱིར། དང་པོ་ལ་ཡང་གསུམ་ཡོད་དེ། མཉམ་པར་
མ་བཞག་པ་ཕལ་ཆེ་བ་ལ་ལྡན་ཚུལ་དང་། མཉམ་པར་བཞག་པ་ལ་ལྡན་ཚུལ་དང་། བར་མའི་
ལྡན་ཚུལ་གསུམ་དུ་ཡོད་པའི་ཕྱིར། དང་པོ་ཡོད་དེ། སོ་སོ་ཐར་གནས་ཇི་སྲིད་དུ། །མ་བཏང་
བར་དག་ད་ལྟར་གྱི། །རྣམ་རིག་མིན་ལྡན་སྐད་ཅིག་མ། །དང་པོ་ཕྱིན་ཆད་འདས་པ་དང་། །སྡོམ་
མིན་གནས་པའང་དེ་དང་འདྲ། །བསམ་གཏན་སྡོམ་དང་ལྡན་པ་ནི། །རྟག་ཏུ་འདས་དང་
མ་འོངས་དང་། །འཕགས་ནི་དང་པོ་འདས་དང་མིན། །ཞེས་འབྱུང་བ་ལས། སོ་ཐར་སྡོམ་པ་
སྐད་ཅིག་དང་པོ་གནས་པའི་གང་ཟག་དེ་ལ་གནས་པ་ཇི་སྲིད་དུ་ད་ལྟར་གྱི་རིག་མིན་དང་
ལྡན་པ་དང་། སོ་ཐར་སྡོམ་པ་སྐད་ཅིག་དང་པོ་ཕྱིན་ཆད་ནི་རིག་མིན་འདས་པ་དང་ཡང་ལྡན་
ཞིང་སྡོམ་མིན་ལ་གནས་པའང་ལྡན་ཚུལ་དེ་དང་འདྲ་བ་དང་། བསམ་གཏན་གྱི་སྡོམ་པ་དང་
ལྡན་པ་ནི་འདས་པ་དང་མ་འོངས་པའི་རྣམ་རིག་ཡིན་མིན་བྱེད་གཉིས་དང་ལྡན ཟག་མེད་ཀྱི་
སྡོམ་པ་ནི་འཕགས་ལམ་སྐད་ཅིག་དང་པོའི་ཚེ་རིག་མིན་གྱི་སྡོམ་པ་འདས་པ་དང་མི་ལྡན་
པར་ད་ལྟ་བ་ཁོ་ན་དང་ལྡན་(༡༠༨བ)པའི་ཕྱིར
གཉིས་པ་མཉམ་པར་བཞག་པ་ལ་ལྡན་ཚུལ་ཡོད་དེ མཉམ་བཞག་འཕགས་ལམ་གནས་དེ་
གཉིས། །ད་ལྟར་དང་ལྡན་བར་གནས་ལ། །ཞེས་འབྱུང་བ་ལས། སྡོམ་པ་ཐ་མ་གཉིས་ཡོད་དེ།
འཇིག་རྟེན་པའི་མཉམ་བཞག་ལ་གནས་པ་ལ་ནི་རིག་མིན་ད་ལྟར་བ་དང་ལྡན་པའི་ཕྱིར།
בא གསུམ་པ་བར་མའི་ལྡན་ཚུལ་ཡོད་དེ། ཡོད་ན་དང་པོ་བར་གྱི་དང་། །ཕྱིན་ཆད་དུས་ནི་
གཉིས་དང་ངོ༌། །སྡོམ་མིན་གནས་པ་དགེ་བ་དང་། །སྡོམ་ལ་གནས་པ་མི་དགེ་བའི། །རྣམ་རིག་
མི་ལྡན་ཇི་སྲིད་དུ། །རབ་དང་ཉོན་མོངས་ཤུགས་ལྡན་པར། །ཞེས་འབྱུང་བ་ལས། སྤྱིར་ངབར་མ་
-177-

སྐ་W།སྣུས་༼ཞཧྲི་TAN ཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ།  ོཌཀྱེེ་ཌཎྜི Zw
ལ་གནས་པ་ལ་རིག་བྱེད་མ་ཡིན་པར་ཡོད་པར་མ་ངེས་ཀྱང་། མཆོད་རྟེན་ལ་ཕྱག་འཚལ་བ་དང་།
གཞན་ལ་བརྡེགས་པ་སོགས་བྱེད་པ་ཡོད་ན་སྐད་ཅིག་དང་པོའི་ཚེ་རིག་མིན་ད་ལྟར་བ་དང་
ལྡན་པ་དང་། གཉིས་པ་ཕྱིན་ཆད་ནས་འདས་པ་དང་ལྡན། སྡོམ་མིན་ལ་གནས་པའི་གང་ཟག་
གིས་སེམས་དང་བས་མཆོད་རྟེན་ལ་ཕྱག་སོགས་བྱེད་ན་དགེ་བའི་བར་མ་དང་ལྡན། སྡོམ་པ་
ལ་གནས་པའི་གང་ཟག་གིས་སེམས་ཉོན་མོངས་པས་གཞན་ལ་བརྡེགས་པ་སོགས་བྱེད་ན་
མི་དགེ་བའི་བར་མ་དང་ལྡན་པའི་ཕྱིར། རྟགས་ཕྱི་མ་གཉིས་པོ་འདི་གྲུབ་སྟེ། རིམ་པ་བཞིན་ཇི་
སྲིད་རབ་ཏུ་དད་པའི་ཤུགས་ལྡན་གྱི་བར་དང་། ཇི་སྲིད་ཉོན་མོངས་པའི་ཤུགས་ལྡན་གྱི་བར་དུ་ཡིན་
པའི་ཕྱིར།
གཉིས་པ་རྣམ་པར་རིག་བྱེད་ཀྱི་ལྡན་ཚུལ་ཡོད་དེ། དངོས་དང་ཞར་ལ་སྡོམ་མིན་གྱི་རྣམ་
གྲངས་བཤད་པ་གཉིས་སུ་ཡོད་པའི་ཕྱིར། དང་པོ་ཡོད་དེ། རྣམ་རིག་བྱེད་ནི་ཐམས་ཅད་ལ།
བྱེད་བ་དག་ལ་ད་ལྟར་ལྡན། །མ་བཏང་བར་དུ་སྐད་ཅིག་མ། །ཕྱིན་ཆད་འདས་ལྡན་མ་འོངས་
མེད། །བསྒྲིབས་པ་དང་ནི་མ་བསྒྲིབས་པ། །འདས་པ་དག་དང་ལྡན་པའང་མེད། །ཅེས་འབྱུང་
བ་ལས། སྤྱིར་(༡༠༩ན)བཏང་ལ་རྣམ་པར་རིག་བྱེད་ནི་སྡོམ་པ་སྡོམ་མིན་བར་མར་གནས་
པ་ཐམས་ཅད་ལ་རིག་པར་བྱེད་པ་དག་ལ་དུས་དེ་སྲིད་དུ་ད་ལྟར་བ་ལྡན། དེ་དག་སྐད་ཅིག་དང་པོ་
ཕྱིན་ཆད་ནི་དེ་མ་བཏང་གི་བར་འདས་པ་དང་ཡང་ལྡན་ཞིང་། སེམས་ཀྱི་རྗེས་འབྲང་མ་ཡིན་
པས་མ་འོངས་པའི་རིག་བྱེད་དང་ལྡན་པ་མེད་པ་ཡིན་པའི་ཕྱིར་དང༌། དམིགས་ཀྱིས་བསལ་ན
བསྒྲིབས་པ་དང་མ་བསྒྲིབས་ལུང་མ་བསྟན་གྱི་རིག་བྱེད་ནི་ད་ལྟར་བ་ཉིད་ལྡན་གྱི། འདས་
པ་དང་ལྡན་པ་མེད་པའི་ཕྱིར།
གཉིས་པ་ཞར་ལ་སྡོམ་མིན་གྱི་རྣམ་གྲངས་བཤད་པ་ཡོད་དེ སྡོམ་པ་མིན་དང་
ཉེས་སྤྱད་དང་། །འཆལ་བའི་ཚུལ་ཁྲིམས་ལས་དེའི་ལམ། །ཞེས་འབྱུང་བ་ལས། ལུས་ངག་མི་
སྡོམ་པས་སྡོམ་མིན་དང་། དམ་པ་རྣམས་ཀྱིས་སྨད་པས་ན་ཉེས་སྤྱད་དང་། ཚུལ་ཁྲིམས་ཀྱི་མི་
-178-

ཆོས་མངོན་པ་མཛོད་ཀྱི་དགོངས་པ་ལེགས་པར་བཤད་པ་ཤེས་བྱ་རབ་གསལ་ལས་གནས་གསུམ་པ་འཇིག་རྟེན་བསྟན་པ།
མཐུན་ཕྱོགས་ཡིན་པས་ན་འཆལ་བའི་ཚུལ་ཁྲིམས་དང་། ལུས་ངག་གི་ལས་ཡིན་པ་དང༌། དངོས་
ཀྱི་བསྡུས་པའི་ཕྱིར་ན་ལས་ལམ་ཞེས་བྱ་བ་ཡིན་པའི་ཕྱིར།
གསུམ་པ་དེ་གཉིས་ལྡན་པའི་མུ་བཞི་ཡོད་དེ། བར་མ་དོར་གནས་སེམས་ཞན་པས།
བྱེད་ན་རྣམ་རིག་ཉིད་དང་ལྡན། །རྣམ་རིག་བཏང་དང་མ་སྐྱེས་པའི། །འཕགས་པའི་གང་ཟག་
རྣམ་རིག་མིན། །ཞེས་འབྱུང་བ་ལས། རྣམ་པར་རིག་བྱེད་དང་ལྡན་ཞིང་རིག་མིན་དང་མི་ལྡན་
པའི་མུ་ནི་སྡོམ་པ་སྡོམ་མིན་གང་ཡང་མ་ཡིན་པའི་བར་མ་དོར་གནས་པ་ཞིག་གིས་སེམས་ཞན་
པས། རྫས་ལས་བྱུང་བའི་བསོད་ནམས་བདུན་དང་། ལས་ལམ་ལས་གཞན་པའི་བར་མ་དགེ་
མི་དགེ་དག་བྱེད་པ་ལྟ་བུ་ཡིན། རིག་མིན་དང་ལྡན་པ་སྔ་མ་དང་མི་ལྡན་པའི་མུ་ནི། ཚེ་སྔ་མའི་
རྣམ་པར་རིག་བྱེད་བཏང་། ཚེ་འདིའི་རྣམ་པར་རིག་བྱེད་མ་སྐྱེས་པ་ནུར་ནུར་(༡༠༩བ)པོ་སོགས་
སམ། རིག་བྱེད་ཉམས་པའི་འཕགས་པའི་གང་ཟག་ཚེ་བརྗེས་པ་ལྟ་བུ་ཡིན།
གཉིས་ཀ་ཡིན་པའི་མུ་ནི། སྡོམ་པ་སྡོམ་མིན་བར་མ་གང་རུང་ལ་གནས་ནས་སེམས་དྲག་
པོས་དགེ་བ་དང་མི་དགེ་བ་བྱེད་པ་ལྟ་བུ་ཡིན། གཉིས་ཀ་མ་ཡིན་པའི་མུ་ནི་སོ་སྐྱེ་ཚེ་བརྗེས་
ནས་རྣམ་པར་རིག་བྱེད་མ་སྐྱེས་པའམ་སྐྱེས་ཀྱང་བཏང་བ་དག་ལྟ་བུ་ཡིན་པའི་ཕྱིར།
༼སྡོམ་པ་འཐོབ་ཚུལ་གྱི་སྐབས། ༽
བཞི་པ་འཐོབ་གཏོང༌བྱེད༌ཚུལ་ཡོད་དེ། འཐོབ་ཚུལ་དང་། གཏོང་ཚུལ་གཉིས་སུ་ཡོད་པའི་
ཕྱིར དང་པོ་ལ་གསུམ་ཡོད་དེ། སྡོམ་པའི་འཐོབ་ཚུལ་དང་། སྡོམ་མིན་གྱི་འཐོབ་ཚུལ་དང་། བར་
མའི་འཐོབ་ཚུལ་གསུམ་དུ་ཡོད་པའི་ཕྱིར། དང་པོ་ལའང་གསུམ་ཡོད་དེ། བསམ་གཏན་གྱི་སྡོམ་
པའི་འཐོབ་ཚུལ་དང་། །ཟག་མེད་ཀྱི་སྡོམ་པའི་འཐོབ་ཚུལ་དང་། སོ་ཐར་གྱི་སྡོམ་པའི་འཐོབ་
ཚུལ་རྣམས་སུ་ཡོད་པའི་ཕྱིར། དང་པོ་ལ་གཉིས་ཡོད་དེ། བསམ་གཏན་ལས་སྐྱེས་བསམ་
-179-

ཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ ༀཌ་འཛིན།ཟ་ཁ་མོརྟ་། བྱིང་
གཏན་གྱི། །ས་ཉིད་ཀྱིས་འཐོབ་ཟག་མེད་ནི། །འཕགས་དེས། ཞེས་འབྱུང་བ་ལས། དང་པོ་ནི།
བསམ་གཏན་གྱི་དངོས་གཞིའམ་ཉེར་བསྡོགས་གང་རུང་ལ་བརྟེན་ནས་འཐོབ། PPETIན་ཁྱི
གཉིས་པ་ནི་ཟག་མེད་ཀྱང་བསམ་གཏན་ས་དྲུག་གང་རུང་ལ་བརྟེན་ནས་འཐོབ་པའི་ཕྱིར
གསུམ་པ་ཡོད་དེ། སོ་སོ་ཐར་ཅེས་པ། །གཞན་གྱི་རྣམ་རིག་བྱེད་སོགས་ཀྱིས། །ཞེས་འབྱུང་བ་
ལས ལེན་པ་པོ་བདག་ཉིད་ལས་གཞན་པའི་དགེ་འདུན་ནམ་གང་ཟག་མཁན་སློབ་ཀྱི་རྣམ་
པར་རིག་བྱེད་ལས་འཐོབ་པའི་ཕྱིར་དང༌། སོགས་པའི་སྒྲས་ནི དགེ་སློང་གི་སྡོམ་པའི་འཐོབ་
རྒྱུ་བཅུ་ཡོད་པ་བསྡུ་བའི་ཕྱིར
འོ་ན། སོ་ཐར་གྱི་སྡོམ་པ་རྣམས་དུས་ཇི་སྲིད་དུ་བླངས་པ་ཡིན་ཞེ་ན། བཤད་དུ་ཡོད་དེ། ཇི་
སྲིད་འཚོ་དང་ཉིན་ཞག་ཏུ། །སྡོམ་པ་ཡང་དག་བླངས་པར་བྱ། །ཞེས་འབྱུང་བ་ལས། སོ་ཐར་
རིགས་(༡༡༠ན)བདུན་གྱི་སྡོམ་པ་ནི་ཇི་སྲིད་འཚོའི་བར་དུ་དང་། བསྙེན་གནས་ཀྱི་སྡོམ་པ་ནི་
ཉིན་ཞག་གཅིག་ཏུ་བླངས་བར་བྱ་བ་ཡིན་པའི་ཕྱིར་ཏེ། སྔ་མ་རྣམས་སྲོག་གི་མཐའ་ཅན་གྱི་
སྡོམ་པ་དང། ཕྱི་མ་ཉིན་ཞག་གི་མཐའ་ཅན་གྱི་སྡོམ་པ་ཡིན་པའི་ཕྱིར་ཏེ རང་འགྲེལ་ལས
རིགས་བདུན་གྱི་སོ་སོ་ཐར་པའི་སྡོམ་པ་ནི་ཇི་སྲིད་འཚོའི་བར་དུ་ཡང་དག་པར་བླང་བར་བྱའོ། །
བསྙེན་གནས་ཀྱི་སྡོམ་པ་ཉིན་ཞག་དུའོ་ཞེས་བྱ་བ་དེ་ལྟར་ངེས་སོ། །ཅིའི་ཕྱིར་ཞེ་ན། དུས་ཀྱི་
མཐའ་ནི་གཉིས་ཏེ་སྲོག་གི་མཐའ་དང་། ཉིན་ཞག་གི་མཐའོ། །ཞེས་གསུངས་པའི་ཕྱིར
དེ་ལ་འདི་སྐད་དུ། འོ་ན་ཟླ་བ་བྱུང་ངོ་ཅོག་གི་ཚེས་བརྒྱད་དང་བཅོ་ལྔ་དང་། གནམ་སྟོང་ལ་
བསྙེན་གནས་ཀྱི་སྡོམ་པ་དང་། ཆོ་འཕྲུལ་ཆེན་པོ་ལྟ་བུ་ལ་ཚེས་གཅིག་ནས་བཅོ་ལྔའི་བར་གྱི་
བསྙེན་གནས་ཀྱི་སྡོམ་པ་དུས་གཅིག་ཏུ་བླངས་པས་མི་སྐྱེ་བར་ཐལ། བསྙེན་གནས་ཀྱི་སྡོམ་པ་
ཉིན་ཞག་གི་སྡོམ་པར་འདོད་པའི་ཕྱིར། ཞེ་ན། མ་ཁྱབ་སྟེ། དེ་ཉིན་ཞག་པའི་སྡོམ་པ་ཡིན་ཀྱང་།
ཞག་གཅིག་ལས་ལྷག་པའི་ཉིན་ཞག་དུ་མར་བླངས་ན་སྐྱེ་བ་འགྲེལ་པའི་དགོངས་པ་ཡིན་པའི་
ཕྱིར་ཏེ། དེ་ཉིད་ལས་ཟླ་བ་ཕྱེད་ལ་སོགས་པ་ནི་ཉིན་ཞག་འདས་པས་སོ། །ཞེས་དང་། ཡང་
-180-

ཆོས་མངོན་པ་མཛོད་ཀྱི་དགོངས་པ་ལེགས་པར་བཤད་པ་ཤེས་བྱ་རབ་གསལ་ལས་གནས་གསུམ་པ་འཇིག་རྟེན་བསྟན་པ
ཉིན་ཞག་གི་འོག་ཞག་ལྔའམ་ཞག་བཅུ་ཡང་རུང་སྟེ བསྙེན་གནས་ཀྱི་སྡོམ་པ་ཡང་དག་པར་བླངས་
པའི་བསྙེན་གནས་ཀྱི་སྡོམ་པ་མང་པོ་སྐྱེ་བ་ལ་སུ་ཞིག་གེགས་བྱེད། ཅེས་པ་དང་། ད་ནི་འདི་དཔྱད་
པར་བྱ་སྟེ རེ་ཞིག་བཅོམ་ལྡན་འདས་ཀྱིས་ཉིན་ཞག་གི་འོག་ཏུ་སྡོམ་པ་མི་སྐྱེ་བར་གཟིགས་
ནས་ཉིན་ཞག་གི་བསྙེན་གནས་བསྟན་ནམ། འོན་ཏེ་དབང་པོ་གདུལ་དཀའ་བ་རྣམས་ཉིན་
ཞག་པའི་སྡོམ་པ་ཡང་དག་པར་(༡༡°བ)བླངས་པ་ལ་སྦྱོར་བའི་ཆེད་ཅི་ཡིན། དེ་དེ་ལྟར་བརྟག་
ག་ལ་ནུས། ཕྱིན་ཆད་སྡོམ་པ་སྐྱེ་བ་ཡང་རིགས་པ་དང་འགལ་བ་མེད་པའི་ཕྱིར་རོ། །ཞེས་གསུངས་
པའི་ཕྱིར དེ་ལྟར་ན་ཆོ་འཕྲུལ་གྱི་ཟླ་བ་ལྟ་བུའི་ཚེས་གཅིག་ལ་ཉིན་ཞག་གི་སྡོམ་པ་མང་པོ་སྟེ་
བཅོ་ལྔ་བླངས་པ་ན་སྐྱེ་བ་ལ་གེགས་མེད་ཅེས་པ་དང༌། ཚེས་བཅོ་ལྔ་ལྟ་བུ་གཅིག་ལ་ཟླ་བ་བྱུང་
ངོ་ཅོག་གི་དུས་གསུམ་ལ་བསྲུང་བའི་བསྙེན་གནས་ཀྱི་སྡོམ་པ་བླངས་ན་ཉིན་ཞག་གི་སྡོམ་པ་
མང་པོ་སྐྱེ་བ་རིགས་པ་དང་འགལ་བ་མེད་ཅེས་པའི་དོན་ཡིན་ནོ།
འོ་ན་བསྙེན་གནས་བཞིན་དུ་ཉིན་ཞག་པའི་སྡོམ་མིན་ཀྱང་ཡོད་དམ་ཞེ་ན་མེད་དེ། ཉིན་
ཞག་པ་ཡི་སྡོམ་མིན་མེད། །དེ་དེ་ལྟར་ནོད་མེད་ཅེས་གྲགས། །ཞེས་འབྱུང་བ་ལས ཉིན་ཞག་
གཅིག་ཏུ་སྡོམ་མིན་ལ་གནས་པར་གྱུར་ཅིག་ཅེས་ནོད་པ་མེད་པའི་ཕྱིར། སྤྱིར་སྡོམ་མིན་ལ་
གནས་པ་ཡོད་དེ། བཤན་པ་དང་ཉ་པ་སོགས་དེ་ཡིན་པའི་ཕྱིར
འོ་ན། བསྙེན་གནས་ཀྱི་སྡོམ་པ་བླངས་ཚུལ་ཇི་ལྟར་ཡིན་ཞེ་ན། བཤད་དུ་ཡོད་དེ དམའ་
བར་འདུག་སྨྲས་བཟླས་པ་ཡིས། །མི་བརྒྱན་ནམ་ནི་ནངས་བར་དུ། །བསྙེན་གནས་ཡན་ལག་
ཚང་བར་ནི། །ནངས་པར་གཞན་ལས་ནོད་པར་བྱ། །ཞེས་འབྱུང་བ་ལས། སྟན་གྱི་དབང་དུ་
བྱས་ན་སྟན་དམའ་བ་ལ་འདུག་ཅིང་། །རྒྱན་གསར་པས་མི་བརྒྱན་པ་ཞིག་གིས་བླངས། ཡུལ་
གང་ལས་བླངས་པའི་དབང་དུ་བྱས་ན། གཞན་དགེ་སློང་ངམ། དགེ་ཚུལ་ལམ དགེ་བསྙེན་གྱི་
སྡོམ་ལྡན་ཞིག་ལས་བླངས ཚུལ་ཇི་ལྟར་བླངས་པའི་དབང་དུ་བྱས་ན་འབོག་པ་པོས་སྨྲས་པའི་
རྗེས་ཟློས་ལན་གསུམ་པ་བཟླས་པའི་སྒོ་ནས་བླངས། ཡུན་ཇི་ཙམ་དུ་བླངས་པའི་དབང་དུ་བྱས་
-181-

lyn Fཧྲི་P= n་ཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ ༑༑ ་ཌའོཤའ་ཆ་ན་མཚོ་
ན་ཉིན་ཞག གཅིག་ཏུ་བླངས། དུས་ནམ་གྱི་ཚེ་བླངས་པའི་དབང་དུ་བྱས་ན་ཉི་མ་མ་ཤར་བའི་
(༡༡༡ན)ནངས་བར་གྱི་དུས་སུ་བླངས། ཡན་ལག་ཇི་ཙམ་དུ་བླངས་པའི་དབང་དུ་བྱས་ན་བརྒྱད་ཀ
ཚང་བར་བླང་བར་བྱ་བ་ཡིན་པའི་ཕྱིར།
འོ་ན། བསྙེན་གནས་ཀྱི་སྡོམ་པ་འདི་ལྟར་ནོད་པ་ལ་ཁུངས་ཅི་ཡོད་ཅེ་ན། བཤད་དུ་ཡོད་དེ།
འདུལ་བའི་གསུང་རབ་དགོངས་འགྲེལ་དང་བཅས་པ་ནས་འདིའི་འབོག་ཆོག་མ་གསུངས་པས།
གནས་འཇོག་གི་མདོ་ལས་གསུངས་པ་ནི་མདོ་སྡེ་བའི་སྡེ་སྣོད་ཡིན་པ་དང་། བསླབ་པ་བརྗོད་
པ་ལན་གསུམ་བྱེད་པ་འབྱུང་བས་འདུལ་བའི་ལུགས་དང་མི་མཐུནཔ་ཉིད་ཀྱིས་ན དགེ་བསྙེན་
གྱི་སྡོམ་པ་འབོག་ཆོག་བཤད་པའི་རུང་མཐུན་སྦྱོར་བ་རང་འགྲེལ་གྱི་དགོངས་པ་ཡིན་པའི་ཕྱིར
ནད་པར་ནོད་པར་བྱ། ཞེས་པ་སྤྱིར་བཏང་ཡིན་གྱི། དམིགས་ཀྱིས་བསལ་ན་མ་ངེས་ཏེ། རང་
འགྲེལ་ལས། གང་གི་ཚེས་བརྒྱད་ལ་རྟག་ཏུ་བསྙེན་གནས་ལ་གནས་པར་བྱའོ། །ཞེས་སྔར་ཡང་
དག་པར་བླངས་པར་བྱས་པ་དེས་ནི་ཟས་ཟོས་ནས་ཀྱང་ནོད་པར་བྱའོ། །ཞེས་ཇི་སྲིད་འཚོའི་
བར་དུ་ཚེས་བརྒྱད་བྱུང་ངོ་ཅོག་ལ་བསྙེན་གནས་ཀྱི་སྡོམ་པ་བསྲུང་ངོ་སྙམ་པའི་སེམས་སྔོན་དུ་
བཏང་བ་དེས་ནི་ཉི་མ་ཤར་བའི་འོག་ཏུ་བླངས་པས་ཀྱང་སྐྱེ་བར་གསུངས་པའི་ཕྱིར། དེ་ཡིན་པ་
ལས་ན་ཚེས་བརྒྱད་ལྟ་བུ་ལ་ཉིན་ཞག་གཅིག་པའི་སྡོམ་པ་དུ་མ་སྐྱེ་བ་ཡོད་པར་བྱེ་བྲག་སྨྲ་བ་
ཤིན་ཏུ་ཡང་བཞེད་ཅེས་སྨྲའོ། །
ཉིན་ཞག་གཅིག་ཏུ་ཡན་ལག་བརྒྱད་ཀ་ཚང་བར་མནོས་དགོས་ཀྱི། དེ་ལས་གཞན་དུ་ཉིན་
ཞག་ཕྱེད་པའི་བསྙེན་གནས་དང་། སྲོག་གཅོད་རྐྱང་པ་སྤོང་བའི་བསྙེན་གནས་ནི་ལེགས་སྤྱད་
ཙམ་དུ་འགྱུར་བ་མ་གཏོགས་སོ་ཐར་བརྒྱད་ཀྱི་ནང་ཚན་དུ་གྱུར་པའི་བསྙེན་གནས་ཀྱི་སྡོམ་པར་
མི་རུང་སྟེ། རང་འགྲེལ་(༡༡༡བ) ལས། དེ་ལས་གཞན་དུ་མནོས་པས་ལེགས་པར་སྤྱད་པ་
ཙམ་དུ་འགྱུར་གྱི། བསྙེན་གནས་ཀྱི་སྡོམ་པ་ནི་མ་ཡིན་ནོ། །དེ་ལྟར་བྱས་ན་བཤད་པ་དང་བྱའོ་
བྱེད་པ་དག་གིས་མཚན་མོ་དང་ཉིན་མོའི་བསྙེན་གནས་དག་ཀྱང་འབྲས་བུ་ཡོད་པར་རུང་
-182-

ཆོས་མངོན་པ་མཛོད་ཀྱི་དགོངས་པ་ལེགས་པར་བཤད་པ་ཤེས་བྱ་རབ་གསལ་ལས་གནས་གསུམ་པ་འཇིག་རྟེན་བསྟན་པ
ངོ་།ཞེས་དང་འགྲེལ་བཤད་ལས། སོ་སོ་ཐར་པའི་སྡོམ་པ་རྣམ་པ་བརྒྱད་མ་གཏོགས་པ་
གཞན་ནི་ཉི་ཚེ་བ་དང་མ་ཚང་བ་ཡང་ཡོད་དེ། ཞེས་གསུངས་པའི་ཕྱིར། སྲོག་གཅོད་རྐྱང་པ་སྤོང་
པའི་བསྙེན་གནས་ནི་བསྙེན་གནས་ཙམ་དུ་ཡང་མི་རུང་སྟེ། སྐྱབས་སུ་འཛིན་པ་ཙམ་གྱི་དགེ་
བསྙེན་དགེ་བསྙེན་དུ་མི་རུང་བའི་ཕྱིར མིང་གི་དགེ་སློང་དགེ་སློང་མ་ཡིན་པའི་ཕྱིར་རོ།
བསྙེན་གནས་ཡན་ལག་བརྒྱད་པོ་དེ་དག་ཀྱང་གསུམ་དུ་འདུ་བ་ཡིན་ཏེ། ཚུལ་ཁྲིམས་ཡན་
ལག་བག་ཡོད་པའི། །ཡན་ལག་བརྟུལ་ཞུགས་ཡན་ལག་སྟེ། །བཞི་གཅིག་དེ་བཞིན་གསུམ་
རིམ་བཞིན། །ཞེས་འབྱུང་བ་ལས། །རྩ་བ་བཞི་སྤོང་བ་ཚུལ་ཁྲིམས་ཀྱི་ཡན་ལག་དང་ཆང་
སྤོང་བ་བག་ཡོད་ཀྱི་ཡན་ལག་དང་། གླུ་གར་སོགས་སྤོང་བ་བརྟུལ་ཞུགས་ཀྱི་ཡན་ལག་ཡིན་
པའི་ཕྱིར།
རྩ་བ་བཞི་ཙམ་སྤོང་བས་མི་ཆགས་པར་ཕྱི་མ་གཉིས་སྤོང་དགོས་པའི་རྒྱུ་མཚན་ཡོད་དེ དེ་
ཡིས་དྲན་ཉམས་དྲེགས་པར་འགྱུར། །ཞེས་འབྱུང་བ་ལས། དེ་གཉིས་མ་སྤངས་ན། རིམ་པ་
བཞིན་དྲན་པ་ཉམས་པ་དང༌། དྲེགས་པར་འགྱུར་བའི་ཕྱིར བསྙེན་གནས་ཀྱི་སྡོམ་པ་ནོད་
ལ་སྦྱོར་བ་སྐྱབས་འགྲོ་རྩོམ་བྱེད་དུ་བྱས་པ་ཞིག་དགོས་ཏེ། གཞན་ལའང་བསྙེན་གནས་
མོད་ཀྱི། །སྐྱབས་སུ་མ་སོང་བ་ལ་མེད། །ཅེས་འབྱུང་བ་ལས། དགེ་བསྙེན་དང་གཞན་དགེ་
བསྙེན་མ་ཡིན་པའི་ཁྱིམ་པ་ལའང་བསྙེན་གནས་གྱི་སྡོམ་པ་སྐྱེ་བ་ཡོད་མོད་ཀྱི་སྐྱབས་སུ་སོང་
བ་(༡༡༡ན)ལ་དེ་སྐྱེ་བ་མེད་པའི་ཕྱིར་ཏེ། རང་འགྲེལ་ལས ཡང་ཅི་བསྙེན་གནས་འདི་དགེ་
བསྙེན་ཁོ་ན་ལ་ཡོད་དམ། འོན་ཏེ་གཞན་དག་ལ་ཡང་ཡོད་ཅེ་ན། གཞན་ལ་བསྙེན་གནས་ཡོད་
མོད་ཀྱི སྐྱབས་སུ་མ་སོང་བ་ལ་མེད། དགེ་བསྙེན་མ་ཡིན་པ་ཡང་། གང་ཞིག་ཉིན་ཞག་དེ་
ལ་སངས་རྒྱས་དང་ཆོས་དང་དགེ་འདུན་ལ་སྐྱབས་སུ་སོང་སྟེ། བསྙེན་གནས་ནོད་པ་དེ་ལ་
བསྙེན་གནས་ཀྱི་སྡོམ་པ་སྐྱེ་བར་འགྱུར་ཏེ། གཞན་དུ་ནི་མ་ཡིན་ཏེ། ཞེས་གསུངས་པའི་ཕྱིར། དེ་
ལྟར་ནའང་ཡོངས་རྫོགས་དགེ་བསྙེན་གྱིས་བསྙེན་གནས་ཀྱི་སྡོམ་པ་ལེན་པར་མི་འོས་
-183-

ཌ་E ལ་མརྱ་༤- ཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ།
ཏེ། བླངས་ན་ཕན་ཡོན་མེད་པར་མ་ཟད་སྡོམ་པ་སྔ་མའི་གཏོང་རྒྱུར་སོང་བའི་ཉེས་དམིགས་ཡོད་
པའི་ཕྱིར། རྩ་བ་བཞི་ཉིན་ཞག་གཅིག་ཏུ་སྤོང་བར་མནོས་པས་དེ་ཇི་སྲིད་འཚོའི་བར་དུ་མི་སྤོང་
བ་འཕངས་པའི་ཕྱིར་དང་། འདུལ་བར་ཡང་དགེ་སློང་གིས་དགེ་ཚུལ་དང་། དེས་དགེ་བསྙེན་དུ་
ཁས་བླངས་ན་བསླབ་པ་འབུལ་ཆོག་དུ་བཤད་པའི་ཕྱིར
དེ་ལ་གཞན་དག་ན་རེ། འདུལ་བར་བསླབ་པ་འབུལ་ཆོག་དུ་བཤད་པ་དང་འདི་དྲ་སྟེ།
འདུལ་བར་བཤད་པ་དེ་ནི་དགེ་སློང་གི་སྡོམ་པ་བསྲུང་བར་མི་ནུས་སྙམ་ནས་དགེ་ཚུལ་དུ་
བཟུང་དུ་གསོལ་ཞེས་སོགས་བརྗོད་པས་གཏོང་རྒྱུར་འགྲོ་ལ། འདིར་ནི་སྤང་བྱ་བརྒྱད་ཉིན་
ཞག་གཅིག་སྤོང་བའི་ཚུལ་ཁྲིམས་ལྷག་པར་ཡང་བསྲུང་སྙམ་དུ་བླངས་པ་མ་གཏོགས་ནང་པར་
ཕན་ཆད་སྤང་བྱ་ལྔ་མི་བསྲུང་སྙམ་ནས་བླངས་པ་མ་ཡིན་པའི་ཕྱིར་དང་། གཞན་ལའང་བསྙེན་
གནས་ཡོད་མོད་ཀྱི། ཞེས་དགེ་བསྙེན་དང་དགེ་བསྙེན་མ་ཡིན་པའི་གང་ཟག་གི་རྒྱུད་ལ་བསྙེན་
གནས་ཀྱི་སྡོམ་པ་(༡༡༢བ)ཡོད་པར་བཤད་པའི་ཕྱིར ཞེ་ན། སྐྱོན་མེད་དེ། དེ་ལྟར་བཤད་
པ་དགེ་བསྙེན་གྱིས་བསྙེན་གནས་ཀྱི་སྡོམ་པ་བླངས་ན་སྐྱེ་བ་ལ་དགོངས་ཤིང་། སྐྱེས་པའི་ཚེ།
གང་ཟག་དེ་བསྙེན་གནས་པ་ཡིན་ཀྱང་། དགེ་བསྙེན་དུ་མི་རུང་བའི་ཕྱིར། དེ་བཞིན་དུ་དགེ་
བསྙེན་མ་ཡིན་པའི་གང་ཟག་གིས་སྔོན་ལ་བསྙེན་གནས་ཀྱི་སྡོམ་པ་བླངས་། དེ་རྗེས་དགེ་
བསྙེན་གྱི་སྡོམ་པ་བླངས་པའི་ཚེ་ཡང་སྔ་མ་དང་འདྲའམ་སྟེ་བློ་ཞིབ་མོས་དཔྱོད་ཅིག ། 772
ལུགས་དེ་གཉིས་གང་ཁས་ན་ཀྱང་དགེ་བསྙེན་གྱི་སྡོམ་པ་ཡུལ་དགེ་སློང་ཁོ་ན་ལས་བླངས་
པ་དང་། བསྙེན་གནས་ཀྱི་སྡོམ་པ་དགེ་བསྙེན་གྱི་སྡོམ་ལྡན་ཡན་ཆད་ལས་བླངས་ཆོག་པའི་
རྣམ་གཞག་འོས་པ་ཡིན་ཏེ། འདུལ་བའི་ལུང་ནས་སྔ་མ་རྩོད་མེད་དུ་གསུངས་ཞིང་། ཁྱིམ་བདག་
ཟས་སྦྱིན་གྱིས་བསྙེན་གནས་ཕོགས་པར་གསུངས་པའི་ཕྱིར། བསྙེན་གནས་ཙམ་ལ་དགོངས་
ཀྱི། སྡོམ་པ་མ་སྐྱེས་པའི་ལན་གདབ་པའང་མི་ལེགས་ཏེ། སྡོམ་པ་གཏན་མ་སྐྱེས་ན་སྟོན་
པ་འཁོར་བཅས་བཞུགས་པའི་སར་བསྙེན་གནས་དེ་ཙམ་འབག་པ་ལ་དགོས་པ་མེད་
-184-

ཆོས་མངོན་པ་མཛོད་ཀྱི་དགོངས་པ་ལེགས་པར་བཤད་པ་ཤེས་བྱ་རབ་གསལ་ལས་གནས་གསུམ་པ་འཇིག་རྟེན་བསྟན་པ།
ཅིང་འབོག་པར་ཡང་མི་མཛད་པའི་ཕྱིར། བསྙེན་གནས་ཀྱི་སྡོམ་པ་ཞེས་པའི་སྒྲ་དོན་ཡང་ཡོད་དེ
ཇི་སྲིད་འཚོ་བའི་སྡོམ་པ་དང་། མྱང་འདས་ལ་ཉེ་བར་གནས་ཤིང་། སྤང་བྱ་སྤོང་བས་དེ་སྐད་
ཅེས་བརྗོད་པའི་ཕྱིར དེ་ཡང་ལུང་ལས གང་ཕྱིར་ཡིད་ཀྱི་དགེ་བ་གསོས་འདེབས་དེ་ཡི་
ཕྱིར །འདི་ནི་བཅོམ་ལྡན་འདས་ཀྱིས་གསོ་སྦྱོང་བཤད་ཅེས་གྲགས། ། ཞེས་འབྱུང་བ་ལས།
ཁྱིམ་པའི་གསོ་སྦྱོང་ཡིན་ན། དགེ་བསྙེན་གྱི་གསོ་སྦྱོང་ཡང་ཡིན་པས་ཁྱབ་པར་མངོན་ཏེ། རབ་
བྱུང་གི་གསོ་སྦྱོང་ཡིན་ན་དགེ་ཚུལ་ལམ་དགེ་སློང་གི་གསོ་སྦྱོང་ཡིན་པས་ཁྱབ་(༡༡༣ ན)པའི་
ཕྱིར། དགེ་བསྙེན་མ་ཡིན་པའི་རྒྱུད་ཀྱི་བསྙེན་གནས་ཀྱི་སྡོམ་པ་དེ་རང་རྒྱུད་ལྡན་གྱི་ཁྱིམ་པའི་
རྒྱུད་ཀྱི་སོ་ཐར་གྱི་བསླབ་པ་གསོ་ཞིང་སྦྱོང་བར་བྱེད་པ་མ་ཡིན་པའི་ཕྱིར་ཏེ། དེའི་རྒྱུད་ལ་དགེ་
བསྙེན་གྱི་སྡོམ་པ་མེད་པ་གང་ཞིག །བསྙེན་གནས་རང་ཉིད་རང་ཉིད་ཀྱི་གསོ་སྦྱོང་དུ་མི་འཐད་
པའི་ཕྱིར། དེས་ན་ཡོངས་རྫོགས་དགེ་བསྙེན་གྱིས་ཚེས་བཅོ་ལྔ་ལྟ་བུ་ལ་བསྙེན་གནས་བསྲུང་
བར་བྱེད་པ་དེ་ཁྱིམ་པའི་གསོ་སྦྱོང་ཡིན་ནོ། །
དགེ་བསྙེན་གྱི་སྡོམ་པའི་འཐོབ་ཚུལ་ཡོད་དེ། དགེ་བསྙེན་ཉིད་དུ་ཁས་བླངས་པས། །སྡོམ་པ་
བརྟན་པ་དགེ་སློང་བཞིན། །ཞེས་འབྱུང་བ་ལས། དགེ་བསྙེན་དུ་བཟུང་དུ་གསོལ་ཞེས་ཁས་བླངས་
པས་སྐྱེ་ཞིང་། བསླབ་པ་བརྗོད་པ་སྡོམ་པ་བརྟན་བྱེད་དུ་ཡིན་པ་དགེ་སློང་བཞིན་ཡིན་པའི་ཕྱིར།
གལ་ཏེ་ཐམས་ཅད་བསྡོམས་ཡིན་ན །སྣ་གཅིག་སྤྱོད་སོགས་ཇི་ལྟ་བུ། །ཞེས་འབྱུང་བ་ལས། དགེ་
བསྙེན་གྱི་སྡོམ་པ་སྤང་བྱ་ལྔ་ཆར་སྤོང་བ་ལ་བཞག་ན་སྣ་གཅིག་སྤྱོད་པ་དང་། ཕྱོགས་གཅིག་སྤྱོད་
པ་སོགས་ཅི་ཡིན་ཞེས་དྲིའོ།
དེའི་ལན་ལ་ཁ་ཆེ་བ་རྣམས་ནི དེ་སྲུང་བ་ལ་སྲུང་ཞེས་གྲགས། །ཞེས་འབྱུང་སྟེ། ཐོག་
མར་ཡོངས་རྫོགས་བླངས་ཀྱང་ཕྱིས་བསྲུང་མ་ནུས་པར་སྣ་གཅིག་བསྲུངས་པ་དང་། སྣ་གཉིས་
བསྲུངས་པས་སྣ་གཅིག་སྤྱོད་པ་དང་ཕྱོགས་གཅིག་སྤྱོད་པ་སོགས་སུ་འཇོག་ཅིང༌། གང་བསྲུངས་
ལ་" དེའི་ཆ་ནས་ཚུལ་ཁྲིམས་དང་ལྡན་པ་དང་། མི་བསྲུངས་པའི་ཆ་ནས་ཚུལ་ཁྲིམས་འཆལ་
-185-

ཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ།
བ་ཡིན་ནོ། །ཞེས་ཟེར། གྲག་ཅེས་པ། མདོ་སྡེ་པ་ཟུར་ཟ་བ་སྟེ་ཡོངས་རྫོགས་བླངས་ནས་གཅིག་
ཉམས་ཀྱང་དགེ་བསྙེན་དུ་མི་རུང་པའི་ཕྱིར་ན། དང་པོར་རང་གི་བསྲུང་ནུས་ཚོད་བསྟུན་(༡༡༣བ)
ནས་བླངས་ཏེ་བསྲུང་བ་སྣ་གཅིག་སྤྱོད་པ་སོགས་སུ་འཇོག་ཅེས་ཟེར་རོ
སྡོམ་པ་ལ་ཆུང་འབྲིང་ཆེན་པོའི་དབྱེ་བ་བཞག་དུ་ཡོད་དེ། ཆུང་ངུ་ལ་སོགས་ཡིད་ཇི་
བཞིན། །ཞེས་འབྱུང་བ་ལས། ཀུན་སློང་གི་སྒོ་ནས་དེ་ལྟར་འགྱུར་བའི་ཕྱིར། སྐྱབས་འགྲོ་རྩོམ་
བྱེད་དུ་དགོས་པར་བཤད་པའི་སྐྱབས་ཡུལ་དཀོན་མཆོག་གསུམ་ཡོད་དེ། གང་ཞིག་གསུམ་ལ་
སྐྱབས་འགྲོ་སྟེ། །སངས་རྒྱས་དགེ་འདུན་བྱེད་པའི་ཆོས། །མི་སློབ་པ་དང་གཉིས་ཀ་དང་། །མྱ་
ངན་འདས་ལ་སྐྱབས་སུ་འགྲོ །ཞེས་འབྱུང་བ་ལས། བདག་ཅག་གི་སྟོན་པའི་ཐུགས་རྒྱུད་ཀྱི་
ཟད་མི་སྐྱེ་ཤེས་སོགས་ཟག་མེད་ཀྱི་ཕུང་པོ་ལྔ་ལྟ་བུ་སངས་རྒྱས་དཀོན་མཆོག་དང་། མྱང་འདས་
འགོག་པའི་བདེན་པ་ནི་ཆོས་དཀོན་མཆོག་དང་། སློབ་མི་སློབ་ཀྱི་འཕགས་པའི་རྒྱུད་ཀྱི་ལམ་
བདེན་ལྟ་བུ་དགེ་འདུན་དཀོན་མཆོག་ཏུ་བྱ་ཡི། གཟུགས་སྐུ་སངས་རྒྱས་དཀོན་མཆོག་དང་།
ལམ་བདེན་ཆོས་དཀོན་མཆོག་དང་། འཕགས་པའི་གང་ཟག་དགེ་འདུན་དཀོན་མཆོག་ཡིན་
པ་སོགས་ནི་མི་འཐད་དེ། དང་པོ་ཟག་བཅས་གཉིས་པ་ཆོས་དཀོན་མཆོག་གི་ཐོབ་རྒྱུ་ཙམ་ཡིན
གསུམ་པའང་ཟག་བཅས་ཡིན་པའི་ཕྱིར། དང་པོ་དེར་ཐལ། དེ་སྔོན་གྱི་བྱང་སེམས་ཀྱི་གནས་
སྐབས་ཀྱི་ཟག་བཅས་ཀྱི་གཟུགས་ཕུང་གི་རྒྱུན་དང་། སྡུག་བསྔལ་བདེན་པར་མཚུངས་པའི་
ཕྱིར་ཏེ། རང་འགྲེལ་དུ་གསལ་ལོ། །
ཁ་ཅིག་གཟུགས་སྐུ་སངས་རྒྱས་མ་ཡིན་པར་འདོད་པ་མི་ལེགས་ཏེ། བདག་ཅག་གི་སྟོན་
པ་ཉིད་སངས་རྒྱས་བཅོམ་ལྡན་འདས་སུ་བཤད་པ་དང་། སངས་རྒྱས་བྱེད་ཆོས་ཡོད་པ་དང་
སངས་རྒྱས་རང་བྱུང་གིས་བསྙེན་པར་རྫོགས་པར་བཤད་པ་འདི་ལ་དགོངས་པ་དང་། རྒྱལ་པོ་
མ་སྐྱེས་དགྲས་སངས་རྒྱས་ལ་ངན་སེམས་ཀྱི་ཁྲག་འབྱིན་པའི་མཚམས་མེད་བྱས་པར་བཤད་
(༡༡༤ན)པའང་སྟོན་པ་འདིའི་དབང་དུ་བྱས་པའི་ཕྱིར། བདག་ཅག་གི་སྟོན་པ་ལྟ་བུ་ལ་
-186-

ཆོས་མངོན་པ་མཛོད་ཀྱི་དགོངས་པ་ལེགས་པར་བཤད་པ་ཤེས་བྱ་རབ་གསལ་ལས་གནས་གསུམ་པ་འཇིག་རྟེན་བསྟན་པ།
ངན་སེམས་ཀྱི་ཁྲག་འབྱིན་པའི་མཚམས་མེད་བྱས་པ་ཉིད་སངས་རྒྱས་དཀོན་མཆོག་ལ་ངན་སེམས་
ཀྱིས་ཁྲག་ཕྱུང་བའི་མཚམས་མེད་དུ་ཡང་བཞག་དགོས་ཏེ། རང་འགྲེལ་ལས། བྱེ་བྲག་ཏུ་སྨྲ་བ་
རྣམས་ན་རེ རྟེན་ལ་གནོད་པ་བྱས་པས་དེ་ང་གནོད་པ་བྱས་པ་ཡིན་ནོ། ཞེས་ཟེར་
རོ། །ཞེས་གསུངས་པའི་ཕྱིར།
མདོ་སྡེ་པ་ནི་བྱེ་སྨྲ་ལྟར། གཟུགས་སྐུ་སངས་རྒྱས་དཀོན་མཆོག་མ་ཡིན་པར་མི་འདོད་དེ
རང་འགྲེལ་ལས། དེའི་ཕྱིར། རྟེན་སངས་རྒྱས་ཉིད་དུ་མ་བཀག་པས། དེ་ན་ཀླན་ཀར་མི་རུང་
བ་ཉིད་དོ། །དེ་ལྟར་མ་ཡིན་ན་འཇིག་རྟེན་པའི་སེམས་ལ་གནས་པ་སངས་རྒྱས་ཀྱང་མ་ཡིན་
པར་འགྱུར། དགྲ་བཅོམ་པ་ཡང་མ་ཡིན་པར་འགྱུར་ལ། དགེ་སྦྱོང་དུ་བྱེད་པའི་ཚུལ་ཁྲིམས་ཁོ་
ན་དགེ་སྦྱོང་དུ་འགྱུར་རོ། །ཞེས་གསུངས་པའི་ཕྱིར། སངས་རྒྱས་ཞེས་པ་ཙམ་ལས་མ་བྱུང་
ཀྱང་། སངས་རྒྱས་དཀོན་མཆོག་ཡིན་མིན་རྩོད་པར་གསལ་ལོ།
དགེ་བསྙེན་གྱི་བསླབ་པའི་ཡན་ལག་ཏུ་མི་ཚངས་སྤྱོད་སྤོང་བ་མི་འཇོག་པར་ལོག་གཡེམ་
སྤོང་བ་འཇོག་པའི་རྒྱུ་མཚན་ཡོད་དེ། ལོག་གཡེམ་ཤིན་ཏུ་སྨད་ཕྱིར་དང༌། །སླ་ཕྱིར་མི་བྱེད་ཐོབ་
ཕྱིར་རོ། །ཞེས་འབྱུང་བ་ལས། ལོག་གཡེམ་ཤིན་ཏུ་སྨད་པའི་ཕྱིར་དང་། ཁྱིམ་པས་མི་ཚངས་སྤྱོད་
ལས་ལོག་གཡེམ་སྤང་སླ་བའི་ཕྱིར་དང་། འཕགས་པས་སྐྱེ་བ་གཞན་དུའང་ལོག་གཡེམ་མི་
བྱེད་པའི་སྡོམ་པ་ཐོབ་པའི་ཕྱིར
འོ་ན། དགེ་བསྙེན་གྱིས་སྔར་བུད་མེད་བླངས་ནས་ཕྱིས་བུད་མེད་བླངས་ན་དགེ་བསྙེན་གྱི་
སྡོམ་པ་ཉམས་པར་འགྱུར་རམ་ཞེ་ན་མི་འགྱུར་ཏེ སྡོམ་(༡༡༤ བ)པ་ཇི་ལྟར་ཁས་བླངས་བཞིན།
འཐོབ་ཀྱི་རྒྱུད་ལས་མ་ཡིན་ནོ། །ཞེས་འབྱུང་བ་ལས། ལོག་གཡེམ་སྤོང་ཞེས་ཁས་བླངས་པས་
སྡོམ་པ་འཐོབ་ཀྱི། བུད་མེད་འདི་ཁོ་ནས་ལས་གཞན་ལ་མི་སྤྱོད་དོ། །ཞེས་ཁས་བླངས་པ་ལས་
མ་ཐོབ་པའི་ཕྱིར། ཡང་ཕྲ་མ་སྤོང་བ་སོགས་བསླབ་པའི་ཡན་ལག་ཏུ་མི་འཇོག་པར་རྫུན་སྤོང་
བ་ཡན་ལག་ཏུ་འཇོག་པའི་རྒྱུ་མཚན་ཡོད་དེ། བསླབ་པ་ཐམས་ཅད་འདས་གྱུར་ན། །རྫུན་དུ་ཐལ་
- 187-

ཌ་ཎgཋ་ཨྰཿཐྰ་། ་ཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ ་ཁྱུ་ཨྰཿ་ཟིན་ཨ་ཆ་ཚོ་མཚོ
བར་འགྱུར་བའི་ཕྱིར། །ཞེས་འབྱུང་བ་ལས། རྫུན་ཐལ་ན་བསླབ་པ་ཀུན་བྲལ་ཡང་མ་བྲལ་
ཞེས་རྫུན་སྨྲ་བར་འགྱུར་བས། ངེས་པར་དེ་དགག་དགོས་པའི་ཕྱིར་དང་། རྫུན་སྨྲ་ཤིན་ཏུ་སྨད་
ཕྱིར་དང༌། །སླ་ཕྱིར་མི་བྱེད་ཐོབ་མི་ཕྱིར་རོ། །ཞེས་སྦྱར་བ་ཡང་རང་འགྲེལ་ལས་གསུངས་པའི་
ཕྱིར། བཅས་པའི་ཁ་ན་མ་ཐོ་བ་མང་དུ་ཡོད་ཀྱང་མྱོས་འགྱུར་སྤོང་བ་ཁོ་ན་བསླབ་པའི་ཡན་
ལག་ཏུ་འཇོག་པའི་རྒྱུ་མཚན་ཡོད་དེ། བཅས་པའི་ཁ་ན་མ་ཐོ་བ། །མྱོས་འགྱུར་ལས་གཞན་
བསྲུང་ཕྱིར་རོ། །ཞེས་འབྱུང་བ་ལས མྱོས་འགྱུར་འཐུང་ན་ཡན་ལག་གཞན་རྣམས་མི་བསྲུང་
བར་འགྱུར་བས། དེ་རྣམས་བསྲུང་བའི་ཆེད་དུ་དེ་ཡན་ལག་ཏུ་བཞག་པའི་ཕྱིར། ཆང་འཐུང་
བའི་ཉེས་པ་དེ་བཅས་པའི་ཁ་ན་མ་ཐོ་བ་ཁོ་ན་ཡིན་ཏེ། རང་འགྲེལ་ལས། ཇི་ལྟར་མྱོས་པར་འགྱུར་
བ་འཐུང་བ་བཅས་པའི་ཁ་ན་མ་ཐོ་བ་ཡིན་པར་ཤེས་ཞེ་ན། རང་བཞིན་གྱི་ཁ་ན་མ་ཐོ་བའི་
མཚན་ཉིད་མེད་པའི་ཕྱིར། ཞེས་གསུངས་པའི་ཕྱིར། བཅས་རྐྱང་ཡིན་པ་ལ་རྐྱེན་དབང་གིས་
གནང་བའི་སྐབས་མེད་པའང་འདི་ལ་དམིགས་བསལ་ལོ།
སོ་ཐར་བསམ་གཏན་ཟག་མེད་ཀྱི་སྡོམ་པ་གསུམ་གང་ལས་འཐོབ་པའང་ཡོད་དེ། འདོད་
(༡༡༥ན)གཏོགས་ཐམས་ཅད་གཉིས་ཀ་དང་། །ད་ལྟར་དག་ལས་འཐོབ་པ་འགྱུར། །བསམ་
གཏན་ཟག་མེད་སྡོམ་པ་ནི། །དངོས་དང་དུས་ནི་ཐམས་ཅད་ལས། །ཞེས་འབྱུང་བ་ལས། དང་
པོ་ཆོ་ག་སྦྱོར་དངོས་འཇུག་གསུམ་ཐམས་ཅད་ལས་འཐོབ། སྤང་བྱ་བཅས་རང་གི་ལྟུང་བ་
གཉིས་ཀ་སྤོང་བ་ལས་འཐོབ། གཞི་སེམས་ཅན་དུ་སྟོན་མི་སྟོན་གཉིས་ཀ་ལས་འཐོབ། དུས་ད་
ལྟར་བ་དག་ལས་འཐོབ། གཉིས་པ་དང་གསུམ་པ་ནི་ལས་ལམ་གྱི་དངོས་གཞི་ཁོ་ན་ལས་འཐོབ་
ཀྱི། སྦྱོར་འཇུག་ལས་མི་འཐོབ་པ་དང༌། །དུས་ཀྱང་གསུམ་ཀ་ལས་འཐོབ་པའི་ཕྱིར།
? བྱེ་བྲག་ཏུ་སོ་ཐར་སྡོམ་པ་སེམས་ཅན་ཡན་ལག་རྒྱུ་གསུམ་ཇི་ལྟ་བུ་ལས་འཐོབ་པའང་
ཡོད་དེ། སྡོམ་པ་སེམས་ཅན་ཐམས་ཅད་ལས །ཡན་ལག་རྒྱུ་ལ་དབྱེ་བ་ཡོད། །ཞེས་འབྱུང་བ་
ལས སེམས་ཅན་ཐམས་ཅད་ལས་དང་། ཡན་ལག་ནི་དགེ་སློང་གི་སྡོམ་པ་ཡན་ལག་ཐམས་
-188-

ཆོས་མངོན་པ་མཛོད་ཀྱི་དགོངས་པ་ལེགས་པར་བཤད་པ་ཤེས་བྱ་རབ་གསལ་ལས་གནས་གསུམ་པ་འཇིག་རྟེན་བསྟན་པ།
ཅད་ལས་དང་། དགེ་ཚུལ་མན་ཆད་ཡན་ལག་བཅུ་སོགས་ལས་སྐྱེ། རྒྱུ་ལའང་ལེན་སེམས་
ཆུང་འབྲིང་ཆེ་གསུམ་གྱིས་དགེ་བསྙེན་གྱི་སྡོམ་པ་སོགས་གསུམ་འཐོབ་པའི་ཕྱིར།
གཉིས་པ་སྡོམ་མིན་འཐོབ་ཚུལ་ཡོད་དེ། སྡོམ་པ་མིན་པ་ཐམས་ཅད་དང་། །ཡན་ལག་ཀུན་
ལས་རྒྱུས་མིན་ནོ། །སྡོམ་པ་མིན་པ་བྱ་བའམ། ཁས་ལེན་པ་ལས་འཐོབ་པར་འགྱུར། །ཞེས་འབྱུང་
བ་ལས། སེམས་ཅན་ཐམས་ཅད་ལས་དང་། ཡན་ལག་ཀྱང་ལུས་ངག་གི་བདུན་པོ་ཀུན་ལས་དང་
རྒྱུ་ཀུན་ལས་མི་འཐོབ་ཀྱི་སྲོག་གཅོད་ཀྱི་བྱ་བ་ལ་ཞུགས་པའམ། བྱ་བ་ངན་པ་གཞན་ལ་ཁས་བླངས་
པ་ལས་འཐོབ་(༡༡༥བ)པར་འགྱུར་བའི་ཕྱིར།
གསུམ་པ་བར་མའི་འཐོབ་ཚུལ་ཡོད་དེ། །ལྷག་མའི་རྣམ་རིག་མིན་ཞིང་དང་། །ལེན་དང་
གུས་པར་བྱེད་པས་འཐོབ། །ཅེས་འབྱུང་བ་ལས རྫས་ལས་བྱུང་བའི་བསོད་ནམས་བདུན་ལྟ་
བུའི་ཞིང་དང་སྦྱིན་པ་བྱ་ཞེས་ཁས་ལེན་པ་དང༌བློ་ཤུགས་དྲག་པོས་གུས་པར་བྱེད་པ་
ལས་འཐོབ་པར་གསུངས་པའི་ཕྱིར།
༼སྡོམ་པའི་གཏོང་རྒྱུའི་སྐབས
གཉིས་པ་གཏོང་རྒྱུ་ལ་བཞི་ཡོད་དེ། སྡོམ་པའི་གཏོང་རྒྱུ་དང༌། སྡོམ་མིན་གྱི་གཏོང་རྒྱུ་དང་།
བར་མའི་གཏོང་རྒྱུ་དང་། དེ་ལས་གཞན་པའི་གཏོང་རྒྱུ་རྣམས་སུ་ཡོད་པའི་ཕྱིར། དང་པོ་ལ་
གསུམ་ཡོད་དེ། སོ་ཐར་དང་། བསམ་གཏན་དང་། ཟག་མེད་ཀྱི་སྡོམ་པའི་གཏོང་རྒྱུ་རྣམས་སུ་ཡོད་
པའི་ཕྱིར། དང་པོ་ལ་ཡང་གཉིས་ཡོད་དེ སྤྱིར་བསྟན་པ་དང་། སོ་སོའི་འདོད་པ་བརྗོད་ནས་འཐད་
མི་འཐད་བསྟན་པ་གཉིས་སུ་ཡོད་པའི་ཕྱིར། དང་པོ་ཡོད་དེ། བསླབ་པ་ཕུལ་དང་ཤི་འཕོས་དང་། །
མཚན་གཉིས་དག་ནི་བྱུང་བ་དང་། །རྩ་བ་ཆད་དང་མཚན་འདས་ལས། །སོ་སོ་ཐར་པའི་འདུལ་བ་
གཏོང་།ཞེས་འབྱུང་བ་ལས་ཐོན་པའི་ཕྱིར །དེ་ཡང་བསླབ་པ་ཕུལ་བས་སྡོམ་པ་གཏོང་སྟེ། ཡང་
-189-

ཊ་བོ]ཏ་ཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ
དག་པར་བླངས་པ་དང་འགལ་བའི་རྣམ་པར་བྱེད་བསྐྱེད་པའི་ཕྱིར། ཤི་འཕོས་པས་གཏོང་སྟེ
སྡོམ་པའི་རྟེན་བོར་བའི་ཕྱིར། ཕོ་མོའི་མཚན་གཉིས་བྱུང་བས་གཏོང་སྟེ། སྡོམ་པའི་རྟེན་ཉམས་
པའི་ཕྱིར བསྐུར་འདེབས་ཀྱི་ལོག་ལྟས་གཏོང་སྟེ། དགེ་རྩ་ཆད་པའི་ཕྱིར ཁྱད་པར་མཚན་
མོ་འདས་པས་བསྙེན་གནས་ཀྱི་སྡོམ་པ་གཏོང་སྟེ། ཉིན་ཞག་གཅིག་ཏུ་ཁས་བླངས་ཀྱི་དེ་ཕན་
ཆད་དུ་མ་བླངས་པའི་ཕྱིར། དེ་ཡང་རང་འགྲེལ་ལས། ཅིའི་ཕྱིར་རྒྱུ་དེ་དག་གིས་གཏོང་བར་འགྱུར་
ཞེ་ན། ཡང་དག་པར་བླངས་པ་དང་འགལ་བའི་རྣམ་པར་རིག་བྱེད་(༡༡༦ན)བསྐྱེད་པ་དང་།
རྟེན་བོར་བ་དང་། རྟེན་ཉམས་པ་དང་། གཞི་ཆད་པ་དང་། དེ་སྲིད་དུ་འཕངས་པའི་ཕྱིར་རོ། །
ཞེས་གསུངས། རྟེན་བོར་བ་དང་ཞེས་གསུངས་པ་བཞིན་དུ། ཆོས་རྗེ་ས་སྐྱ་པས། སྡོམ་པ་
གཟུགས་ཅན་ཡིན་པའི་ཕྱིར། །ཤི་བའི་ཚེ་ན་སྡོམ་པ་གཏོང་། །ཞེས་གསུངས་ཏེ། ཁུངས་མེད་
པ་དང་ཁྱབ་པ་མེད་པའི་བརྒལ་བརྟག་བྱའོ།
གཉིས་པ་སྡེ་པ་སོ་སོའི་འདོད་པ་བརྗོད་ནས་འཐད་མི་འཐད་བསྟན་པ་ཡོད་དེ ཁ་ཅིག་
ལྟུང་བར་འགྱུར་ལས་སྨྲ། །གཞན་དག་དམ་ཆོས་ནུབ་པ་ལས། ཁ་ཆེ་རྣམས་ནི་བྱུང་བ་ལ། །བུ་
ལོན་ནོར་བཞིན་གཉིས་སུ་འདོད། །ཞེས་འབྱུང་བ་ལས། སྡེ་པ་ཁ་ཅིག །རྩ་ལྟུང་བཞི་གང་རུང་
གིས་དགེ་སློང་གི་སྡོམ་པ་གཏོང་བར་འདོད། སྡེ་པ་ཁ་ཅིག །དམ་པའི་ཆོས་ནུབ་པ་ལས་གཏོང་
བར་འདོད ཁ་ཆེ་བ་རྣམས་རྩ་ལུང་བཞི་གང་རུང་བྱུང་ཞིང་། གཞན་གསུམ་མ་བྱུང་ན་དེ་འདྲ་
བ་དེ་ཚུལ་འཆལ་དང་། ཚུལ་ལྡན་གཉིས་ཀ་ཡིན་ཏེ། དཔེར་ན་བུ་ལོན་ཅན་དང་ནོར་ལྡན་མི་འགལ་
བཞིན་ནོ །ཞེས་འདོད་པ་རྣམས་ཡིན་པའི་ཕྱིར།
དེ་དགག་པ་ནི། ལུགས་དང་པོ་མི་འཐད་དེ། ཕམ་པ་བྱུང་བའི་དགེ་སློང་གི་རྒྱུད་ལ་བསྙེན་
རྫོགས་ཀྱི་སྡོམ་པ་ཡོད་པའི་ཕྱིར་ཏེ། གཞན་དུ་བཤད་ཟིན་པ་པ་ལྟར་རོ།
གཉིས་པ་མི་འཐད་དེ། ཆོས་ནུབ་ན་སླར་སྡོམ་པ་མི་སྐྱེ་ཡང་། སྔར་ཡོད་མི་གཏོང་བའི་
ཕྱིར། ལུགས་གསུམ་པ་མི་འཐད་པ་འོག་ཏུ་བརྟག་གོ །དེ་ལྟར་རང་འགྲེལ་ལས། ཁ་ཅིག་ལྟུང་
-190-

ཆོས་མངོན་པ་མཛོད་ཀྱི་དགོངས་པ་ལེགས་པར་བཤད་པ་ཤེས་བྱ་རབ་གསལ་ལས་གནས་གསུམ་པ་འཇིག་རྟེན་བསྟན་པ།
བར་འགྱུར་ལས་སྨྲ། །གཞན་དག་ན་རེ། ལྟུང་བ་བཞི་ལས་གང་ཡང་རུང་བ་ཞིག་གིས་དགེ་
སློང་དང༌། དགེ་སྦྱོང་གི་སྡོམ་པ་གཏོང་སྟེ་ཞེས་ཟེར་རོ། །གཞན་དག་དམ་ཆོས་ནུབ་པ་ལས།
གཞན་དག་ན་རེ དམ་པའི་ཆོས་(༡༡༦ བ)ནུབ་པ་ལས་ཏེ། འདི་ལྟར་དམ་པའི་ཆོས་ནུབ་པ་ན་
བསླབ་པའི་གཞི་ཐམས་ཅད་དང་། ལས་ཀྱི་མཐའ་རྣམས་མེད་པར་འགྱུར་རོ་ཞེས་ཟེར། ཁ་ཆེ་
རྣམས་ནི་བྱུང་བ་ལས། །བུ་ལོན་ནོར་བཞིན་གཉིས་སུ་འདོད། ཁ་ཆེ་བྱེ་བྲག་ཏུ་སྨྲ་བ་རྣམས་འདི་
ལྟར་འདོད་དེ། རྩ་བའི་ལྟུང་བ་བྱུང་བ་ལ་སྡོམ་པ་གཏོང་བ་མེད་དོ། །ཅིའི་ཕྱིར་ཞེ་ན། ཕྱོགས་
གཅིག་ཉམས་པས་སྡོམ་པ་ཟད་པར་གཏོང་བར་མི་རིགས་སོ། །ལྟུང་བ་གཞན་བྱུང་བ་ལ་ཚུལ་
ཁྲིམས་འཆལ་བ་མེད་དོ། །འོ་ན། ཇི་ལྟ་བུ་ཞེ་ན་འདི་ལ་ཚུལ་ཁྲིམས་དང་འཆལ་པའི་ཚུལ་
ཁྲིམས་གཉིས་ཀ་ཡང་ཡོད་དོ། །དཔེར་ན་མི་འགའ་ཞིག་ལ་ནོར་ཡང་བདོག །བུ་ལོན་ཡང་
ཆགས་པ་བཞིན་ནོ་ཞེས་གསུངས། དེ་ལ་ཁ་ཆེ་བའི་ལུགས་འདིར། སྲོག་གཅོད་ཀྱི་ཕམ་པ་ལྟ་
བུ་བྱུང་ན་སྲོག་གཅོད་སྤོང་བའི་སྡོམ་པ་ཉམས་ཀྱང་། རྫུན་སྤོང་བའི་སྡོམ་པ་སོགས་མ་ཉམས་
པར་འདོད་པ་ཡིན་ན། དེ་མི་འཐད་དེ། ལུང་ལས དགེ་སློང་མ་ཡིན། དགེ་སྦྱོང་མ་ཡིན་
ཞེས་སོགས་དང་། དགེ་སློང་གི་དངོས་པོ་ལས་ཉམས་པར་འགྱུར། དེའི་དགེ་སྦྱོང་གི་ཚུལ་ཞིག་
པར་འགྱུར་ཞེས་སྲོག་གཅོད་པ་པོའི་རྒྱུད་ཀྱི་དགེ་སློང་གི་སྡོམ་པ་ཉམས་པར་གསུངས་པའི་
ཕྱིར་དང དེ་ཉམས་ན་མི་ཚངས་སྤྱོད་སྤོང་བའི་དགེ་སློང་གི་སྡོམ་པ་ལྟ་བུ་ལྡོག་ཆས་ཕྱེ་བ་
རྣམས་མ་ཉམས་པ་མི་སྲིད་པའི་ཕྱིར། ཡང་ཕམ་པ་གཅིག་བྱུང་ན་སྤང་བྱ་གཅིག་པོ་དེ་སྤང་བའི་
སྡོམ་པ་གཏོང་བ་ཡིན་ཀྱང་གཞན་གསུམ་མི་གཏོང་བའི་དོན་དུ་བྱེད་པ་ཡང་མི་འཐད་དེ། དེ་
ལྟར་ན་ཕམ་པ་དགེ་སློང་གི་སྡོམ་པའི་གཏོང་རྒྱུ་ཡིན་མིན་གཉིས་ཀར་ཐལ་བའི་སྐྱོན་ཡོད་པའི་
ཕྱིར། ཡང་ཕམ་པ་གཅིག་བྱུང་གཞན་གསུམ་མ་བྱུང་བའི་དགེ་སློང་དེ་ཚུལ་འཆལ་དང་། ཚུལ་
ཁྲིམས་རྣམ་པར་( ༡༡༧ན)དག་པའི་གཞི་མཐུན་དུ་འདོད་པའི་དོན་དུ་བྱེད་པ་ཡང་མི་འཐད་དེ། དེ་
གཉིས་རྣམ་པ་ཀུན་ཏུ་འགལ་དགོས་པའི་ཕྱིར་རོ། །གལ་ཏེ་དེ་འདྲ་བ་དེ་ཚུལ་འཆལ་དང་ཚུལ་
-191-

ཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ།
ལྡན་གཉིས་ཀ་ཡིན་ཀྱང༌། ཚུལ་ཁྲིམས་རྣམ་དག་མ་ཡིན་པའི་དོན་དུ་བྱེད་པའང་མི་འཐད་དེ། དེ་
ལྟ་ན་དགེ་སློང་མ་ཡིན་ཞེས་སོགས་ཀྱི་དོན་དགེ་སློང་རྣམ་དག་མ་ཡིན་པའི་དོན་དུ་བཤད་དགོས་པ་
ལས དེ་མི་འཆད་པར་དོན་དམ་པའི་དགེ་སློང་མ་ཡིན་པའི་དོན་དུ་བཤད་པས་གནོད་པའི་
ཕྱིར དེས་ན་ཁ་ཆེ་བའི་ལུགས་འདི་རང་ལུགས་སུ་བཞག་དཀའ་ཤིང་། མདོ་སྡེ་པ་ལྟར་ཕམ་
པ་སྡོམ་པའི་གཏོང་རྒྱུར་ཡང་མི་འཇོག་པས་རང་ལུགས་བྱེ་བྲག་སྨྲ་བའི་གྲུབ་མཐའ་སྨྲ་བར་
གཞན་ཞིག་དང་བསྟུན་ནས་བཞག་དགོས་སམ་སྙམ་སྟེ་དཔྱད་པར་བྱའོ།
གཉིས་པ་བསམ་གཏན་གྱི་སྡོམ་པའི་གཏོང་རྒྱུ་ཡོད་དེ། བསམ་གཏན་གཏོགས་པའི་དགེ་
བ་ནི། །ས་འཕོས་ཉམས་པ་དག་གིས་གཏོང་། །དེ་བཞིན་གཟུགས་མེད་གཏོགས། ཞེས་འབྱུང་
བ་ལས ས་གོང་འོག་ཏུ་འཕོས་པ་དང་། །སྙོམས་འཇུག་ལས་ཉམས་པ་ལས་གཏོང་ཞིང་གཟུགས་
མེད་ཀྱང་དེ་དང་འདྲ་བའི་ཕྱིར
1 གསུམ་པ་ཟག་མེད་ཀྱི་སྡོམ་པའི་གཏོང་རྒྱུ་ཡོད་དེ། འཕགས་པ། །འབྲས་བུ་ཐོབ་སྦྱངས་
ཉམས་པ་ལས། །ཞེས་འབྱུང་བ་ལས། རྒྱུན་ཞུགས་སོགས་ཀྱི་འབྲས་བུ་ཐོབ་པ་ན་ཞུགས་པ་
རྣམས་ཀྱི་ཟག་མེད་གཏོང་བ་དང་། དབང་རྟུལ་རྣམས་དབང་པོ་རྣོ་བར་སོང་བ་ན་རྟུལ་པོའི་
ཟག་མེད་གཏོང་བ་དང་། ཕྱིར་མི་འོང་ལྟ་བུའི་འབྲས་བུ་ཉམས་པ་ན་དེའི་ཟག་མེད་གཏོང་བ་ལྟ་
བུ་ཡིན་པའི་ཕྱིར།
གཉིས་པ་སྡོམ་མིན་ཀྱི་གཏོང་རྒྱུ་ཡོད་དེ། སྡོམ་(༡༡༧བ)མིན་སྡོམ་པ་ཐོབ་པ་དང་། །
ཤི་དང་མཚན་གཉིས་བྱུང་བ་ལས། །ཞེས་འབྱུང་བ་ལས། སྡོམ་པ་ཐོབ་པ་དང་ཤི་བ་དང་།
མཚན་གཉིས་བྱུང་བ་ན་གཏོང་བའི་ཕྱིར།
གསུམ་པ་བར་མའི་གཏོང་རྒྱུ་ཡོད་དེ། བར་མ་ཤུགས་བླངས་བྱ་བ་དང་། །དོན་ཚེ་རྩ་བ་
ཆད་པ་ལས། །ཞེས་འབྱུང་བ་ལས། རྒྱུ་དྲུག་གིས་དེ་གཏོང་བའམ་ཆད་པར་འགྱུར་བའི་ཕྱིར་ཏེ
ཤུགས་དང་བླངས་པ་དང་བྱ་བ་དང་། དོན་དང་ཚེ་དང་དགེ་རྩ་ཆད་པ་སྟེ། དྲུག་གིས་གཏོང་
-192-

ཆོས་མངོན་པ་མཛོད་ཀྱི་དགོངས་པ་པ་འཇིག་རྟེན་བསྟན་པ།
བའི་ཕྱིར།
བཞི་པ་དེ་ལས་གཞན་པའི་གཏོང་རྒྱུ་ཡོད་དེ། འདོད་གཏོགས་དགེ་བ་གཟུགས་མིན་
ནི། །རྩ་ཆད་གོང་དུ་སྐྱེས་པ་ལས། །ཉོན་མོངས་པ་ཅན་གཟུགས་མིན་ནི། །གཉེན་པོ་སྐྱེས་པས་
རྣམ་ཉམས་འགྱུར། །ཞེས་འབྱུང་བ་ལས། འདོད་པའི་དགེ་བ་གཟུགས་ཅན་མ་ཡིན་པ་ནི། དགེ་རྩ་
ཆད་པ་དང་། ཁམས་གོང་མ་གཉིས་སུ་སྐྱེས་པ་ལས་གཏོང༌ཁམས་གསུམ་གྱི་ཉོན་མོངས་
ཅན་གཟུགས་མ་ཡིན་པ་ནི་རང་རང་གི་གཉེན་པོ་བར་ཆད་མེད་ལམ་སྐྱེས་པས་གཏོང་བའི་
ཕྱིར
ལྔ་པ་སྡོམ་མིན་དང་སྡོམ་པ་གཉིས་ལྡན་པའི་གང་ཟག་ཡོད་དེ ཟ་མ་མ་ནིང་སྒྲ་མི་སྙན །
མཚན་གཉིས་མ་གཏོགས་མི་རྣམས་ལ། །སྡོམ་མིན་སྡོམ་པའང་དེ་བཞིན་ལ། །ལྷ་ལའང༌།
ཞེས་འབྱུང་བ་ལས ཟ་མ་སོགས་བཞི་མ་གཏོགས་པའི་མི་རྣམས་ལ་སྡོམ་པ་སྡོམ་མིན་
གཉིས་ཀ་ཡོད་པའི་ཕྱིར་དང་། ཁྱད་པར་ནི་སྡོམ་པ་ལྷ་ལ་ཡང་ཡོད་པའི་ཕྱིར།
འོ་ན མི་དང་ལྷ་ལ་སྡོམ་པ་གསུམ་ཀ་ཡོད་དམ་ཞེ་ན བཤད་དུ་ཡོད་དེ མི་རྣམས་ལ་
གསུམ་མོ། །འདོད་དང་གཟུགས་སྐྱེས་ལྷ་རྣམས་ལ །བསམ་གཏན་སྐྱེས་ཡོད་ཟག་མེད་
ནི། །བསམ་གཏན་ཁྱད་པར་འདུ་ཤེས་མེད། །སེམས་ཅན་མ་གཏོགས་(༡༡༨ན) གཟུགས་མེད་
ནའང། །ཞེས་འབྱུང་བ་ལས། མི་ལ་གསུམ་ཆར་དང༌འདོད་གཟུགས་ཀྱི་ལྷ་ལ་བསམ་གཏན་
གྱི་སྡོམ་པ་དང་། ཚངས་ཆེན་པ་དང་། འདུ་ཤེས་མེད་པ་མ་གཏོགས་པའི་འདོད་གཟུགས་ཀྱི་
ལྷ་དང་། གཟུགས་མེད་ནའང་ཟག་མེད་ཀྱི་སྡོམ་པ་ལྡན་པ་ཡོད་པའི་ཕྱིར
གཟིར་བ་པ།།PEག།།མི་རྟIརི་བོ་ཞི Hungig ག་། ༢ལྷས་བསྟས་59 ད་མི་pg། ། ཆ་
-193-

ཁྲི་ཆེན་བཅོ་ལྔ་པ་པཎ་ཆེན་བསོད་པས་མཛད་པ། 26»
མདོ་ལས་འབྱུང་བའི་ལས་ཀྱི་རྣམ་གྲངས་བཤད་པ།
ཤེར་ནི་ཕྱི།།ༀ་ཤོཁ ། ༼ རྒྱུ་འབྲས་ཀྱི་སྒོ་ནས་ཕྱེ་བའི་སྐབས། ༽
གསུམ་པ་མདོ་ལས་འབྱུང་བའི་རྣམ་གྲངས་བཤད་པ་ལ་ལྔ་སྟེ། རྒྱུ་འབྲས་ཀྱི་སྒོ་ནས་ཕྱེ་
བ་དང་། རྟེན་གྱི་སྒོ་ནས་དང་། ལས་གང་སེམས་པ་དུ་དང་བཅས་པའི་སྒོ་ནས་དང་། གཉིས་ཚན་
གྱི་སྒོ་ནས་དབྱེ་བ་དང་གསུམ་ཚན་གྱི་སྒོ་ནས་དབྱེ་བ་རྣམས་སུ་ཡོད་པའི་ཕྱིར དང་པོ་
གྲུབ་སྟེ། འབྲས་བུའི་སྒོ་ནས་དང་། རྒྱུའི་སྒོ་ནས་དང་། གཉིས་ཀའི་སྒོ་ནས་དབྱེ་བ་གསུམ་
རྣམས་སུ་ཡོད་པའི་ཕྱིར། དང་པོ་གྲུབ་སྟེ། ལས་བདེ་མི་བདེ་དང་གཞན་ནི། །དགེ་དང་མི་དགེ་དང་
གཞན་ཡིན། །བསོད་ནམས་བསོད་ནམས་མིན་མི་གཡོ། བདེ་བ་མྱོང་འགྱུར་ལ་སོགས་
གསུམ། །ཞེས་འབྱུང་བ་ལས དགེ་མི་དགེ་ལུང་མ་བསྟན་གྱི་ལས་གསུམ་དང་བསོད་
ནམས་དང་བསོད་ནམས་མ་ཡིན་པ་མི་གཡོ་བའི་ལས་གསུམ་དང་། བདེ་བ་བཏང་སྙོམས་སྡུག་
བསྔལ་མྱོང་འགྱུར་གྱི་ལས་གསུམ་རྣམས་ཡོད་པའི་ཕྱིར། དང་པོ་གྲུབ་སྟེ། འབྲས་བུ་རྣམ་སྨིན་
བདེ་བ་འབྱིན་པའི་རིགས་སུ་གནས་པའི་ལས་དེ་དགེ་བའི་ལས་ཡིན་པ་གང་ཞིག །འོག་མ་
གཉིས་ལའང་དེས་འགྲེ་བའི་ཕྱིར། གཉིས་པ་གྲུབ་སྟེ། བསོད་ནམས་འདོད་ཁམས་དགེ་བའི་
ལས། །མི་གཡོ་གོང་མ་ལས་སྐྱེས་པའི། །གང་ཕྱིར་ས་ནི་དེ་དག་ཏུ། །ལས་རྣམས་སྨིན་ཕྱིར་མི་
གཡོའི་ཕྱིར། །ཞེས་འབྱུང་བ་ལས། འདོད་པའི་དགེ་བའི་ལས་དང་། དེའི་མི་དགེ་བའི་ལས་གཉིས
ཁམས་གོང་མ་གཉིས་ཀྱི་དགེ་བའི་ལས་གསུམ་རིམ་པ་བཞིན་དེ་གསུམ་(༡༡༨བ)ཡིན་པའི་
ཕྱིར། གསུམ་པ་གྲུབ་སྟེ། བསམ་གཏན་གསུམ་པའི་བར་དགེ་བ། །བདེ་བ་མྱོང་འགྱུར་དེ་ཡན་
ཆད། །སྡུག་མིན་བདེ་མིན་མྱོང་འགྱུར་བ། །སྡུག་བསྔལ་མྱོང་འགྱུར་འདིའི་མི་དགེ །ཞེས་འབྱུང་བ་
ལས། བསམ་གཏན་གསུམ་པ་མན་ཆད་ཀྱིས་བསྡུས་པའི་དགེ་བའི་ལས་དང་། བསམ་གཏན་
-194-

ཆོས་མངོན་པ་མཛོད་ཀྱི་དགོངས་པ་ལེགས་པར་བཤད་པ་ཤེས་བྱ་རབ་གསལ་ལས་གནས་གསུམ་པ་འཇིག་རྟེན་བསྟན་པ
བཞི་་པ་ཡན་ཆད་ཀྱིས་བསྡུས་པའི་ལས་རྣམས་དང་། མི་དགེ་བའི་ལས་གསུམ་རིམ་པ་
བཞིན་དེ་གསུམ་ཡིན་པའི་ཕྱིར ཕྱོགས་འདི་ལ་སྡེ་པ་གཞན་གྱི་འདོད་པ་མི་འདྲ་བ་ཡོད་དེ། འོག་
ནའང་བར་མ་ཡོད་དོ་ཞེས ཁ་ཅིག་ཟེར་ཏེ་གང་གི་ཕྱིར། །བསམ་གཏན་ཁྱད་པར་རྣམ་སྨིན་
ལས། །སྔ་ཕྱི་མེད་གསུམ་སྨིན་འདོད་ཕྱིར། །ཞེས་འབྱུང་བ་ལས་ཐོན་པའི་ཕྱིར།
མྱོང་འགྱུར་གྱི་ལས་ཀྱི་དབྱེ་བའང་བཤད་དུ་ཡོད་དེ། ལྔར་དབྱེ་བ་དང་། རྣམ་སྨིན་མྱོང་འགྱུར་
བྱེ་བྲག་ཏུ་བཤད་པ་གཉིས་སུ་ཡོད་པའི་ཕྱིར། དང་པོ་གྲུབ་སྟེ། ངོ་བོ་ཉིད་དང་མཚུངས་
ལྡན་དང་། །དམིགས་པ་དང་ནི་རྣམ་སྨིན་དང༌། །མངོན་སུམ་དུ་ནི་གྱུར་པ་ལས། །མྱོང་འགྱུར་
རྣམ་པ་ལྔ་ཡིན་ནོ །ཞེས་འབྱུང་བ་ལས། ངོ་བོ་ཉིད་ཀྱི་མྱོང་འགྱུར་དང་། མཚུངས་ལྡན་གྱི་
མྱོང་འགྱུར། དམིགས་པ་མྱོང་འགྱུར། རྣམ་སྨིན་གྱི་མྱོང་འགྱུར། མངོན་སུམ་གྱི་མྱོང་འགྱུར་ཏེ་
ལྔ་ཡོད་པའི་ཕྱིར།
གཉིས་པ་ལ་གཉིས་སུ་ཡོད་དེ། དབྱེ་བ་སྤྱིར་བཤད་པ་དང༌། མྱོང་ངེས་བྱེ་བྲག་ཏུ་བཤད་
པ་གཉིས་སུ་ཡོད་པའི་ཕྱིར། དང་པོ་གྲུབ་སྟེ། དེ་ཡང་ངེས་དང་མ་ངེས་དང༌། །མཐོང་བའི་ཆོས་
ལ་སོགས་པ་ལ། །མྱོང་འགྱུར་ཕྱིར་ན་ངེས་རྣམ་གསུམ། ཁ་ཅིག་ལས་རྣམ་ལྔ་ཞེས་ཟེར། །
གཞན་དག་མུ་ནི་བཞི་ཞེས་ཟེར། །གསུམ་གྱིས་རིགས་ནི་འཕེན་པར་བྱེད། །ཞེས་འབྱུང་བ་
ལས ངེས་མ་ངེས་ཀྱི་ལས་གཉིས་ལས། །ངེས་པ་ལ་མཐོང་ཆོས་ཀྱི་ལས་དང་། སྐྱེས་ནས་
མྱོང་འགྱུར་གྱི་(༡༡༩ན) ལས། ལན་གྲངས་གཞན་ལ་མྱོང་འགྱུར་གྱི་ལས་རྣམས་སུ་ཡོད་ཅིང་།
ཁ་ཅིག་མ་ངེས་པ་ལ་ཡང་རྣམ་སྨིན་ངེས་མ་ངེས་གཉིས་སུ་ཕྱེ་ནས་ལྔར་བྱེད། གཞན་དག་
གནས་སྐབས་ངེས་ལ རྣམ་སྨིན་མ་ངེས་པ། དེ་ལས་ཟློག་པ་དང༌། གཉིས་ཀ་ངེས་པ་དང་།
གཉིས་ཀ་མ་ངེས་པ་དང་མུ་བཞིར་འདོད་པ་ཡོད། མཐོང་ཆོས་མ་གཏོགས་སྐྱེས་ནས་མྱོང་འགྱུར་
སོགས་གསུམ་གྱིས་སྐྱེ་བ་གཞན་དུ་ལས་ཀྱི་རིགས་འཐུན་འཕེན་པར་བྱེད་པའི་ཕྱིར།
འོ་ན། ཁམས་དང་འགྲོ་བ་གང་ན་ལས་འཕེན་དུ་ཡོད་ཅེ་ན། བཤད་དུ་ཡོད་དེ། ཐམས་
-195-

ཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ ཁོ? miWIKwi iE
ཅད་ན་ནི་འཕེན་པ་བཞི།།།དམྱལ་བ་ན་ནི་དགེ་བའི་གསུམ། །གང་ལ་འདོད་ཆགས་བྲལ་
བརྟན་པའི། །བྱིས་པ་དེར་སྐྱེས་མྱོང་མི་བྱེད། །འཕགས་པ་གཞན་དུའང་མྱོང་མི་བྱེད། །འདོད་
རྩེ་མི་བརྟན་པ་ཡང་མིན། ། ་སྲིད་པ་ཇབར་མ་འདོད་ཁམས་སུ། །འཕེན་པ་རྣམ་པ་ཉི་ཤུ་གཉིས། །དེ་
ནི་མཐོང་ཆོས་འབྲས་བུ་ཡིན། །དེ་ནི་རིགས་གཅིག་ཁོ་ན་ཡིན། །ཞེས་འབྱུང་བ་ལས། སྤྱིར་
བཏང་ལ། འགྲོ་བ་ཐམས་ཅད་ན་ལས་འཕེན་བཞི་ཀ་ཡོད། དམིགས་བསལ་དམྱལ་བ་ན། དགེ་
བའི་ལས་འཕེན་ཕྱི་མ་གསུམ་ཡོད། འཇིག་རྟེན་པའི་སྒོམ་སྤང་དུ་གྱུར་པའི་ཅི་ཡང་མེད་མན་
ཆད་ཀྱི་ཉོན་མོངས་ལ་ཆགས་པ་དང་བྲལ་བའི་སོ་སྐྱེ་ནི། ཆགས་བྲལ་བྱས་པའི་ས་དེར་སྐྱེས་
ནས་མྱོང་འགྱུར་གྱི་ལས་མི་བྱེད། བསམ་གཏན་དང་པོ་ནས་ཅི་ཡང་མེད་ཀྱི་བར་ལ་ཆགས་
པ་དང་བྲལ་བའི་འཕགས་པ་ནི་ས་དེ་དག་ཏུ་ལན་གྲངས་གཞན་ལ་མྱོང་འགྱུར་གྱི་ལས་མི་བྱེད་
པ་དང༌།།ཕྱིར་མི་འོང་དང་། དགྲ་བཅོམ་པ་གཉིས་ནི། ས་དེ་དག་ཏུ་སྐྱེས་ནས་དང་། ལན་
གྲངས་གཞན་ལ་མྱོང་འགྱུར་གྱི་(༡༡༩ན)ལས་གང་ཡང་མི་བྱེད་པ་དང་། བར་སྲིད་ནས་འདོད་
པར་སྐྱེས་ན་ལས་འཕེན་རྣམ་པ་ཉི་ཤུ་རྩ་གཉིས་བྱེད་པའི་ཕྱིར། ཕྱི་མ་འདི་གྲུབ་སྟེ། བར་
སྲིད་དེ་ཉིད་དང་།མངལ་གྱི་གནས་སྐབས་ལྔ་དང་བཅས་པའི་གནས་སྐབས་ལྔ་སྟེ་བཅུ་
གཅིག་ལ་མྱོང་བར་ངེས་མ་ངེས་གཉིས་སུ་ཕྱེ་བས་དེ་ལྟར་དུ་ཡོད་པའི་ཕྱིར། བཅུ་གཅིག་པོ་དེ་
ནི་མཐོང་ཆོས་ལ་མྱོང་འགྱུར་གྱི་ལས་ཀྱི་འབྲས་བུ་ཡིན་ཏེ། ལས་གཅིག་གིས་འཕངས་པའི་
རིགས་མཐུན་གྱི་ཕུང་པོའི་རྒྱུན་གཅིག་ཁོ་ན་ཡིན་པའི་ཕྱིར།
གཉིས་པ་མྱོང་ངེས་ཀྱི་ལས་བྱེ་བྲག་ཏུ་བཤད་པ་ཡོད་དེ། མྱོང་ངེས་སྤྱིར་བསྟན་པ་དང་།
མཐོང་ཆོས་ལ་མྱོང་ངེས་བྱེ་བྲག་ཏུ་བཤད་པ་གཉིས་སུ་ཡོད་པའི་ཕྱིར། དང་པོ་གྲུབ་སྟེ། ཉོན་
མོངས་རབ་དང་དྲག་པོ་དང་། །ཡོན་ཏན་ཞིང་དང་རྒྱུན་ཆགས་སུ། །བྱས་པ་གང་ཞིག་ཡིན་
པ་དང་། །ཕ་མ་གསོད་གང་དེ་ངེས་སོ། །ཞེས་འབྱུང་བ་ལས། བསམ་པས་ངེས་པ་དང་ཞིང་
གིས་ངེས་པ་དང་སྦྱོར་བས་ངེས་པ་དང་གསུམ་ཡོད་པའི་ཕྱིར །དང་པོ་ནི།·ཉོན་མོངས་
-196-

ཆོས་མངོན་པ་མཛོད་ཀྱི་དགོངས་པ་ལེགས་པར་བཤད་པ་ཤེས་བྱ་རབ་གསལ་ལས་གནས་གསུམ་པ་འཇིག་རྟེན་བསྟན་པ།
པ་དང་། རབ་ཏུ་དང་བ་དྲག་པོས་མི་དགེ་བ་དང་། དགེ་བ་བྱེད་པ་ལྟ་བུ་དང་། གཉིས་པ་
ནི་དཀོན་མཆོག་དང་ཕ་མ་ལ་ཕན་གནོད་ཀྱི་ལས་བྱེད་པ་ལྟ་བུ་དང་། གསུམ་པ་ནི། རྒྱུན་
ཆགས་སུ་དགེ་མི་དགེ་བའི་ལས་བྱེད་པ་ལྟ་བུ་ཡིན་པའི་ཕྱིར གཉིས་པ་གྲུབ་སྟེ མཐོང་
ཆོས་འབྲས་བུ་ཅན་གྱི་ལས། །ཞིང་དང་བསམ་པའི་ཁྱད་པར་ལས ། ས་དེའི་འདོད་ཆགས་
གཏན་བྲལ་ཕྱིར །རྣམ་སྨིན་ངེས་པ་གང་ཡིན་པའོ། །གང་དག་འགོག་བྱམས་ཉོན་མོངས་
མེད །མཐོང་དང་དགྲ་བཅོམ་འབྲས་ལངས་དེ་ལ་ཕན་གནོད་བྱས་པ་ཡི། །འབྲས་
བུ་འཕྲལ་དུ་མྱོང་བར་འགྱུར། །ཞེས་འབྱུང་བ་ལས། ལས་ཀྱི་ནུས་པས་མཐོང་ཆོས་ལ་ངེས་
(༡༢༠ན)པ་དང་། གཉེན་པོའི་ནུས་པས་དེ་ངེས་པ་དང་། ཞིང་གི་ནུས་པས་དེ་ངེས་པ་གསུམ་དུ་ཡོད་
པའི་ཕྱིར། དང་པོ་ནི། ཞིང་བཟང་པོ་ཡུལ་དུ་བྱས་པ་དང་། བསམ་པ་དྲག་པོས་བྱས་པའི་ལས་
ལྟ་བུ་དང༌། གཉིས་པ་ནི འདོད་པ་ལ་ཆགས་བྲལ་གྱི་མྱོང་ངེས་ཀྱི་ལས་བྱས་པ་ལྟ་བུ་དང་།
གསུམ་པ་ནི་འགོག་པ་དང་། བྱམས་སོགས་དང་། མཐོང་ལམ་དང་། དགྲ་བཅོམ་པའི་འབྲས་
བུ་ལས་ལངས་མ་ཐག་པའི་གང་ཟག་ལ་ཕན་གནོད་ཀྱི་ལས་བྱས་པ་ལྟ་བུ་ཡིན་པའི་ཕྱིར། .༢
དགེ་བའི་ལས་ཀྱི་རྣམ་སྨིན་ཚོར་བ་སེམས་ཚོར་ཁོ་ནའམ་ལུས་ཚོར་ཡིན་པ་ཡོད་དམ་ཞེ་
ན བཤད་དུ་ཡོད་དེ། རྣམ་པར་རྟོག་པ་མེད་པ་ཡི། །དགེ་བའི་ལས་ཀྱི་རྣམ་སྨིན་ནི། །སེམས་
ཀྱི་ཚོར་བ་ཁོ་ནར་འདོད། །མི་དགེ་བའི་ནི་ལུས་ཀྱི་ཡིན། །ཞེས་འབྱུང་བ་ལས། དགེ་བའི་ལས་
རྟོག་བཅས་རྟོག་མེད་གཉིས་ཡོད་པའི་རྟོག་བཅས་དགེ་བའི་རྣམ་སྨིན་ནི། ལུས་ཀྱི་ཚོར་བ་བདེ་
བ་དང་། རྟོག་མེད་དགེ་བའི་རྣམ་སྨིན་ནི། སེམས་ཚོར་ཁོ་ན་དང་། མི་དགེ་བའི་ལས་ཀྱི་རྣམ་
སྨིན་ཚོར་བ་ནི་ལུས་ཚོར་ཁོ་ན་ཡིན་པའི་ཕྱིར།
འོ་ན། གོང་དུ་གཡེང་བའི་སེམས་ཞེས་བཤད་ན། དེའི་ངོ་བོ་དང་རྒྱུ་ཅི་ལྟ་བུ་ལས་བྱུང་ཞེ་
ན བཤད་དུ་ཡོད་དེ། གཡེངས་པའི་སེམས་ནི་ཡིད་སེམས་ལ། །དེ་ནི་ལས་ཀྱི་རྣམ་སྨིན་
སྐྱེས། །སྐྲག་གནོད་མ་མཉམ་མྱ་ངན་གྱིས། །སྒྲ་མི་སྙན་མིན་འདོད་ལྡན་རྣམས །ཞེས་འབྱུང་
-197-

ngg༼RUnn? ཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ། ཌ་ཌསྐོན་ལ་ཆོ་
བ་ལས གཡེངས་པའམ་སྨྱོ་བའི་སེམས་ནི་ངོ་བོ་ཡིད་ཀྱི་ཤེས་པ་ཡིན་པ་དང་། རྒྱུ་སྔོན་གཞན་
སྨྱོར་བཅུག་པའི་ལས་ཀྱི་རྣམ་སྨིན་ལས་སྐྱེས་པ་དང་། འཇིགས་སྐྲག་དང་། མི་མ་ཡིན་སོགས་
ཀྱིས་གནོད་པ་བྱས་པ་དང་། འབྱུང་བ་ཆ་(༡༢༠བ)མ་མཉམ་པ་དང་། མྱ་ངན་གྱིས་ཡིད་གཟིར་
བའི་དབང་གིས་འབྱུང་། རྟེན་ནི་སྒྲ་མི་སྙན་མ་གཏོགས་པའི་འདོད་མི་རྣམས་ལ་ཡོད་
པའི་ཕྱིར།
གཉིས་པ་རྒྱུའི་སྒོ་ནས་དབྱེ་བ་བཤད་དུ་ཡོད་དེ། ཡོན་སྐྱོན་སྙིགས་མར་གསུངས་པ་ནི། །
གཡོ་དང་ཞེ་སྡང་འདོད་ཆགས་སྐྱེས། །ཞེས་འབྱུང་བ་ལས། ཡོན་པོའི་ལས་དང་། སྐྱོན་གྱི་ལས་
སྙིགས་མའི་ལས་དང་གསུམ་ཡོད་ཅིང་། དེ་གསུམ་ཡང་རིམ་བཞིན་དུ། གཡོ་དང་ཞེ་སྡང་འདོད་
ཆགས་གསུམ་གྱིས་ཀུན་ནས་སླང་བའི་ལས་ཡིན་པས་མིང་དེ་ལྟར་བརྗོད་པའི་ཕྱིར
གསུམ་པ་རྒྱུ་འབྲས་གཉིས་ཀའི་སྒོ་ནས་དབྱེ་བ་ཡོད་དེ། མདོར་བསྟན། རྒྱས་བཤད་
གཉིས་སུ་ཡོད་པའི་ཕྱིར། དང་པོ་གྲུབ་སྟེ། དཀར་ནག་ལ་སོགས་བྱེ་བྲག་གིས། །ལས་ནི་རྣམ་
པ་བཞི་ཡིན་ནོ། །ཞེས་འབྱུང་བ་ལས། གནག་ལ་རྣམ་སྨིན་གནག་པའི་ལས། དཀར་ལ་རྣམ་
སྨིན་དཀར་བའི་ལས། འདྲེས་མའམ་འདྲེན་མའི་ལས། ཟད་བྱེད་ཀྱི་ལས་དང་བཞི་ཡོད་པའི་
ཕྱིར།
གཉིས་པ་རྒྱས་བཤད་ཡོད་དེ། མདོ་སྡེ་པའི་ལུགས་དང་། བྱེ་བྲག་སྨྲ་བའི་ལུགས་
གཉིས་སུ་ཡོད་པའི་ཕྱིར། དང་པོ་གྲུབ་སྟེ། མི་དགེ་གཟུགས་དང་འདོད་གཏོགས་པའི། །དགེ་
བ་ཉིད་ནི་རིམ་བཞིན་དུ། གནག་དང་དཀར་དང་གཉིས་ཀའི་ལས། །དེ་ཟད་བྱེད་པ་ཟག་
མེད་ཡིན། །ཞེས་འབྱུང་བ་ལས། མི་དགེ་བའི་ལས་དང་། གཟུགས་ཀྱིས་བསྡུས་པའི་དགེ་བའི་
ལས་དང༌། འདོད་པའི་སས་བསྡུས་ཀྱི་དགེ་བའི་ལས་དང་། ཟག་མེད་ཀྱི་ལས་བཞི་ནི་རིམ་པ་
བཞིན་དུ་གོང་གི་ལས་བཞི་པོ་རེ་རེ་ནས་ཡིན་པའི་ཕྱིར། རྟགས་གསུམ་པ་འདོད་པའི་སས་
བསྡུས་ཀྱི་དགེ་བའི་ལས་དེ་འདྲེས་མའམ། འདྲེན་མའི་ལས་ཡིན་པ་ནི་རང་གི་ངོས་ནས་
-198-

ཆོས་མངོན་པ་མཛོད་ཀྱི་དགོངས་པ་ལེགས་པར་བཤད་པ་ཤེས་བྱ་རབ་གསལ་ལས་གནས་གསུམ་པ་འཇིག་རྟེན་བསྟན་པ།
སྨིན་དཀར་གནག་གཉིས་ཀ་འབྱིན་(༡༢༡ན)པའི་དོན་མ་ཡིན་གྱི། རྒྱུད་ཀྱིས་སྒོ་ནས་མི་དགེ་
བ་དག་འདྲེས་པའི་ཆ་ནས་ཡིན་ལ། དེ་ཡང་འདོད་པའི་སས་བསྡུས་ཀྱི་ཡང་དག་པའི་ལྟ་བ་
རྒྱུད་ལ་ལྡན་བཞིན་པའི་ངང་ནས། ལོག་ལྟས་རྣམ་སྨིན་འབྲས་བུ་ནག་པོ་འབྱིན་པ་ལྟ་བུ་ཡིན་
པའི་ཕྱིར་ཏེ། རང་འགྲེལ་ལས། འདོད་པར་གཏོགས་པའི་དགེ་བ་ནི། །མི་དགེ་བ་དང་འདྲེས་
པའི་ཕྱིར། །དཀར་གནག་ཡིན་ལ་རྣམ་པར་སྨིན་པ་འདྲེས་པའི་ཕྱིར་རྣམ་པར་སྨིན་པ་ཡང་དཀར་
གནག་ཡིན་ནོ། །འདི་ནི་རྒྱུད་ཀྱི་སྒོ་ནས་རྣམ་པར་བཞག་གི །ངོ་བོ་ཉིད་ཀྱི་སྒོ་ནས་ནི་མ་ཡིན་
ཏེ། ལས་ལམ་རྣམ་པར་སྨིན་པ་གཅིག་ལ་དཀར་པོ་ཡང་ཡིན། གནག་པོ་ཡང་ཡིན་པ་དེ་ལྟ་བུ་
ནི་མེད་དེ། ཕན་ཚུན་འགལ་བའི་ཕྱིར། ཞེས་གསུངས་པའི་ཕྱིར།
འོ་ན། འདོད་པའི་སས་བསྡུས་ཀྱི་མི་དགེ་བའི་ལས་ཀྱང་འདྲེས་མའི་ལས་སུ་འགྱུར་རོ་ཞེ་
ན། མི་འདྲ་སྟེ། སྔ་མ་སྟོབས་ཆུང་ཞིང་། འདི་སྟོབས་ཆེ་བས་དགེ་བ་དང་འདྲེས་པར་མ་ངེས་
ལ དེ་ཡང་ལོག་ལྟ་རྒྱུད་ལ་ལྡན་བཞིན་པའི་ངང་ནས་འདོད་པའི་སས་བསྡུས་པའི་ཡང་དག་
པའི་སས་བསྡུས་པའི་ཡང་དག་པའི་ལྟ་བས་རྣམ་སྨིན་འབྲས་དཀར་པོ་འབྱིན་མིན་ནུས་པ་ལྟ་
བུ་ཡིན་པའི་ཕྱིར་ཏེ། རང་འགྲེལ་ལས། དེ་ལྟར་ན་མི་དགེ་བ་ཡང་། དགེ་བ་དང་འདྲེས་པའི་
ཕྱིར། དཀར་གནག་ཏུ་འགྱུར་བ་མ་ཡིན་ནམ་ཞེ་ན། འདོད་པའི་ཁམས་ན་མི་དགེ་བ་གདོན་མི་
ཟ་བར་དགེ་བ་དང་འདྲེས་པ་ནི་མ་ཡིན་ཏེ། དེ་སྟོབས་དང་ལྡན་པའི་ཕྱིར་རོ། །དགེ་བ་ནི་སྟོབས་
ཆུང་བའི་ཕྱིར་འདྲེས་པར་འགྱུར་རོ། ཞེས་གསུངས་པའི་ཕྱིར།
འོ་ན། འདོད་རྟེན་ལ་དགེ་མི་དགེ་བའི་ལས་འདྲེན་པ་ཡོད་ན། རྣམ་སྨིན་འབྲས་ཀྱང་རྒྱུད་
གཅིག་ལ་འདྲེས་རུང་ངམ་ཞེ་ན། མི་རུང་སྟེ། དཔེར་ན་སོ་ཐར་སྡོམ་པ་དང་། ཞེ་སྡང་མངོན་
(༡༢༡བ)གྱུར་པ་རྒྱུད་གཅིག་ལ་དུས་མཉམ་པ་ཡོད་ཀྱང་། རྣམ་སྨིན་འབྲས་བདེ་འགྲོ་དང༌།
ངན་འགྲོར་སྔ་ཕྱིར་སྨིན་པར་འགྱུར་བ་ལྟ་བུ་ཡིན་པའི་ཕྱིར
གནད་དེ་རྣམས་མ་ངེས་པ་ཁ་ཅིག །སྡོམ་གསུམ་རབ་དབྱེ་ལས། གཞན་ཡང་ལས་ལ་
-199-

།།ན། ཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ 2E: ཀ་།KEAའེ་ཆ་
རྣམ་བཞི་གསུངས། །ལས་དཀར་རྣམ་སྨིན་དཀར་བ་དང་། །ལས་གནག་རྣམ་སྨིན་གནག་
པ་དང་། །ལས་དཀར་རྣམ་སྨིན་གནག་པ་དང་། །ལས་གནག་རྣམ་སྨིན་དཀར་བའོ །ཞེས་དང་
ཕྱི་མ་གཉིས་ཀྱི་ངོས་འཛིན་ལ་མང་པོ་སྐྱབས་ཕྱིར་གསོད་ལ་སོགས། །ལས་གནག་རྣམ་
སྨིན་དཀར་ན་བྱ། །གསོད་ཕྱིར་སྦྱིན་པ་གཏོང་བ་སོགས། །ལས་དཀར་རྣམ་སྨིན་གནག་པ་
སྤངས །ཞེས་གསུངས་པ་དག་གི་དགོངས་པར་བསམ་ནས། ལས་གནག་ལ་རྣམ་སྨིན་དཀར་
བ་དང་། ལས་དཀར་ལ་རྣམ་སྨིན་གནག་པ་གཉིས་ལས། དང་པོ་ནི། རྒྱུའི་ཀུན་སློང་དགེ་
བ་དང་། དུས་ཀྱི་ཀུན་སློང་མི་དགེ་བས་བྱས་པའི་ལས་ལྟ་བུ་དང་། གཉིས་པ་ནི། རྒྱུའི་ཀུན་
སློང་མི་དགེ་བ་དང༌། དུས་ཀྱི་ཀུན་སློང་དགེ་བས་བྱས་པའི་ལས་ལྟ་བུ་ཡིན། ཞེས་ཟེར་བ་མི་
ལེགས་ཏེ ལུས་ངག་གི་ལས་དགེ་མི་དགེར་འཇོག་པ་ནི་རྒྱུའི་ཀུན་སློང་གཙོ་ཆེ་བ་ཡིན་
གྱི། དུས་ཀྱི་ཀུན་སློང་མི་གཙོ་བའི་ཕྱིར་ཏེ། གཉིས་ལས་དང་པོ་རབ་འཇུག་བྱེད། །གཉིས་པ་
རྗེས་སུ་འཇུག་བྱེད་ཡིན། །ཞེས་གསུངས་པའི་ནུས་པས་རྒྱུའི་ཀུན་སློང་ནི་རྣམ་པར་རིག་བྱེད་
མ་ཡིན་པའི་ལས་ལམ་དངོས་གཞི་ཀུན་ནས་སློང་བྱེད་ཡིན། དུས་ཀྱི་ཀུན་སློང་ནི་རྣམ་པར་
རིག་བྱེད་ཀྱི་ངོ་བོར་གྱུར་པའི་རྗེས་ཀྱི་བྱ་བ་ཀུན་ནས་སློང་བྱེད་དུ་བྱ་དགོས་པའི་ཕྱིར། 3.?
ཡང་ཁ་ཅིག །མངོན་པ་གོང་མར། དཀར་གནག་དུ་འགྱུར་ལ། རྣམ་སྨིན་དཀར་གནག་དུ་
ཞེས་གསུངས་པའི་དགོངས་པ་འཆད་པ་ན། རབ་དབྱེར འདྲེན་མའི་ལས་ཀྱི་བདེ་གྱུར་པ།
བ་དང༌།སྡུག་བསྔལ་འདྲེས་མ་བསྐྱེད་པར་(༡༢༢ན)གསུངས། །ཞེས་གསུངས་པའི་རྗེས་སུ་
འབྲངས་ནས། ལས་གཅིག་གིས་རྣམ་སྨིན་དཀར་གནག་གཉིས་ཀ་འབྱིན་པ་སྟེ རྣམ་
སྨིན་དཀར་གནག་འདྲེས་མའམ།།འདྲེན་པའི་ལས་སུ་བྱའོ།། ཞེ་ན མཚུངས་ཏེ དེ་ནི་
ལས་ལམ་གཅིག་གིས། སྦྱོར་དངོས་གཉིས་ཀྱི་ནང་ནས རྣམ་སྨིན་འབྲས་བདེ་བ་འབྱིན་
པ་དང་སྡུག་བསྔལ་འབྱིན་པ་གཉིས་ཡོད་པའི་དོན་ཡིན་གྱི། དགེ་མི་དགེའི་ལས་ཀྱི་གཞི་
མཐུན་ཁས་ལེན་པ་གཏན་ནས་མ་ཡིན་པའི་ཕྱིར།
-200-

ཆོས་མངོན་པ་མཛོད་ཀྱི་དགོངས་པ་ལེགས་པར་བཤད་པ་ཤེས་བྱ་རབ་གསལ་ལས་གནས་གསུམ་པ་འཇིག་རྟེན་བསྟན་པ།
ཁོ་ན་རེ། དེ་མི་འཐད་དེ། དགེ་བའི་ལས་ཀྱི་རྣམ་སྨིན་གྱི་འབྲས་བུ་སྡུག་བསྔལ་འབྱིན་
པ་ཡོད་པའི་ཕྱིར་ཏེ། རྒྱུའི་ཀུན་སློང་མི་དགེ་བ་དང་། དུས་ཀྱི་ཀུན་སློང་དགེ་བས་བྱས་པའི་
ལས་དེས་རྣམ་སྨིན་འབྲས་བུ་སྡུག་བསྔལ་འབྱིན་པའི་ཕྱིར་ཏེ། དེས་རྒྱུའི་ཀུན་སློང་མི་དགེ་
བ་དེའི་རྣམ་སྨིན་འབྲས་བུ་སྡུག་བསྔལ་འབྱིན་པའི་ཕྱིར། ཞེས་ཟེར་ན མ་ཁྱབ་སྟེ། དེ་དེའི་
རྣམ་སྨིན་སྡུག་བསྔལ་དེའི་ཁྱད་པར་འགྲུབ་བྱེད་ཀྱི་རྒྱུ་ཡིན་གྱི། ངོ་བོ་འཕེན་བྱེད་མ་ཡིན་པའི་
ཕྱིར་ཏེ དེ་དེའི་རྣམ་སྨིན་སྡུག་བསྔལ་དེའི་རྣམ་སྨིན་གྱི་རྒྱུ་མ་ཡིན་པའི་ཕྱིར། སྡུག་བསྔལ་དེ་
ཉིད་ལས དེའི་རྒྱུ་མཐུན་གྱི་འབྲས་བུ་ཡིན་པ་མ་གཏོགས། རྣམ་སྨིན་འབྲས་མ་ཡིན་པའི་ཕྱིར་
ཏེ དཔེར་ན རྒྱུའི་ཀུན་སློང་ཞེ་སྡང་གིས་ཀུན་ནས་སླང་སྟེ། གཞན་གསོད་པའི་ཕྱིར་སྦྱིན་པ་
གཏོང་བའི་ཚེ། ཞེ་སྡང་དེ་རྣམ་སྨིན་སྡུག་བསྔལ་འཕེན་བྱེད་དང་། དུས་ཀྱི་ཀུན་སློང་སྦྱིན་པ་
གཏོང་བ་དེ་རྣམ་སྨིན་སྡུག་བསྔལ་དེའི་འགྲུབ་བྱེད་ཀྱི་རྒྱུ་ཡིན་པ་ལྟ་བུ་ཡིན་པའི་ཕྱིར། དེས་ན་
ལས་དཀར་ལ རྣམ་སྨིན་གནག་ཅེས་པ་དང་ལས་གནག་ལ་རྣམ་སྨིན་དཀར་ཞེས་པའི་དོན་
དང་ཐ་སྙད་གཉིས་ཀ་མི་འོས་ཤིང་། ལས་དཀར་གནག་འདྲེས་པ་དང་། རྣམ་སྨིན་འདྲེས་མར་
གསུངས་པའི་དོན་སྔར་བཤད་པ་ཁོ་ནར་ངེས་པར་བྱའོ།
། རྩ་རྟགས་བཞི་པ་ཟག་མེད་ཀྱི་ལས། ཟད་བྱེད་ཀྱི་ལས་ཡིན་པ་དེར་ཐལ ཆོས་བཟོད་འདོད་
ཆགས་བྲལ་བ་ཡི། །བར་ཆད་མེད་ལམ་བརྒྱད་ཀྱི་གང་། །སེམས་པ་རྣམ་པ་བཅུ་གཉིས་ཏེ། །
ནག་པོ་ཟད་པར་བྱེད་པའི་ལས། །དགུ་པའི་སེམས་པ་གང་ཡིན་པ། །དེ་ནི་དཀར་གནག་ཟད་
བྱེད་ཡིན །དཀར་པོ་བསམ་གཏན་ཆགས་བྲལ་བའི། །བར་ཆད་མེད་ལམ་སྐྱེས་ཐ་མས།
ཞེས་འབྱུང་བ་ལས། ཆོས་བཟོད་བཞི་དང་།།སྒོམ་ལམ་བར་ཆད་མེད་ལམ་བརྒྱད་དེ། ཟག་
མེད་བཅུ་གཉིས་ནི་ནག་པོ་ཟད་བྱེད་ཀྱི་ལས་དང་། སྒོམ་ལམ་བར་ཆད་མེད་ལམ་དགུ་པའི་སེམས་
པ་ནི དཀར་གནག་གི་ལས་ཟད་བྱེད་དང་། བསམ་གཏན་བཞི་ལ་ཆགས་པ་དང་བྲལ་བའི་
བར་ཆད་མེད་ལམ་གྱི་ཐ་མ་དགུ་པའི་སེམས་ནི་དཀར་པོའི་ལས་ཟད་བྱེད་ཡིན་པའི་ཕྱིར། དེ་ཡང་
-201-

ཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ
དགེ་བ་ལ་དམིགས་པའི་ཉོན་མོངས་ཟད་པར་བྱེད་པས་དེ་ལྟར་བརྗོད་ཀྱི། དགེ་བའི་ལས་ཟད་
བྱེད་དངོས་གཞི་ཡིན་པར་ཁས་མི་ལེན་ནོ། །
གཉིས་པ་བྱེ་སྨྲ་འགའ་ཞིག་གི་ལུགས་བཤད་པ་ཡོད་དེ། གཞན་ནི་དམྱལ་ལ་མྱོང་འགྱུར་
དང་། །འདོད་གཞན་མྱོང་འགྱུར་གཉིས་སུ་རིགས། །གཞན་ནི་མཐོང་བས་སྤང་བྱ་གནག །འདོད་
པ་ལས་སྐྱེས་གཞན་དཀར་གནག །ཅེས་འབྱུང་བ་ལས། དམྱལ་བར་མྱོང་འགྱུར་གྱི་ལས་ནི་
གནག་པ་དང་། དེ་ལས་གཞན་པའི་འདོད་པར་མྱོང་འགྱུར་གྱི་ལས་ནི་དཀར་གནག་ཏུ་གྱུར་
པ་དང་། ཡང་འདོད་པའི་མཐོང་སྤང་དུ་གྱུར་པའི་ལས་ནི་གནག་པར་དང༌། འདོད་པའི་སྒོམ་
སྤང་དུ་གྱུར་པའི་དཀར་གནག་ཏུ་གྱུར་པ་ཡིན་པའི་ཕྱིར།
༼རྟེན་གྱི་སྒོ་ནས་དབྱེ་བའི་སྐབས།
རྟ་རེ
གཉིས་པ་རྟེན་གྱི་སྒོ་ནས་དབྱེ་བ་ཡོད་དེ། མི་སློབ་ལུས་(༡༢༣ན)ངག་ལས་ཡིད་ཉིད། །ཐུབ་
པའི་གསུམ་སྟེ་གོ་རིམ་བཞིན། །ལེགས་སྤྱད་གསུམ་པོ་ཐམས་ཅད་ནི། །གཙང་བྱེད་རྣམ་པ་
གསུམ་ཡིན་ནོ། །ཞེས་འབྱུང་བ་ལས། མི་སློབ་པའི་ལུས་ངག་ཡིད་གསུམ་གྱི་ལས་ནི་རིམ་པ་
བཞིན་དུ་ཐུབ་པའི་ལས་གསུམ་དང་། ལུས་ངག་ཡིད་གསུམ་གྱི་ལེགས་སྤྱད་ནི་རིམ་པ་བཞིན་དུ་
གཙང་བྱེད་ཀྱི་ལས་གསུམ་ཡིན་པའི་ཕྱིར།
ལེགས་སྤྱད་གསུམ་ཡོད་དེ། ལུས་ཀྱི་ལ་སོགས་ནི་དགེ་བ། །ཉེས་པར་སྤྱད་པ་གསུམ་དུ་
འདོད། །བརྣབ་སེམས་ལ་སོགས་ལས་མིན་ཡང༌། །ཡིད་ཀྱི་ཉེས་སྤྱད་རྣམ་གསུམ་མོ། །བཟློག་
པ་ལེགས་པར་སྤྱད་པ་ཡིན། །ཞེས་འབྱུང་བ་ལས། ལུས་ངག་ཡིད་གསུམ་གྱི་ཉེས་པར་སྤྱད་པ་
གསུམ་ལས་བཟློག་པའི་ལས་གསུམ་དེ་ཡིན་པའི་ཕྱིར། དེ་ཡང་ལུས་ངག་གི་ཉེས་སྤྱད་བདུན་
ནི་ལས་དང་ལས་ལམ་གཉིས་ཀ་དང་། ཡིད་ཀྱི་ཉེས་སྤྱད་གསུམ་ནི་ལས་མིན་ཀྱང་ལས་
-202-

ཆོས་མངོན་པ་མཛོད་ཀྱི་དགོངས་པ་ལེགས་པར་བཤད་སལ་ལས་གནས་གསུམ་པ་འཇིག་རྟེན་བསྟན་པ།
ལམ་དུ་བྱའོ།
ལས་ལམ་དེ་དག་པ་གྱི་སྒོ་ནས་བསྡུ་ན་ཇི་ཙམ་དུ་འདུས་པའང་ཡོད་དེ།
དེ་ལས་ཆེ་ལོང་བསྡུས་ན་ནི། །དགེ་དང་མི་དགེ་ཅི་རིགས་པར། །ལས་ཀྱི་ལམ་ནི་བཅུར་
གསུངས་སོ། །ཞེས་འབྱུང་བ་ལས། དགེ་མི་དགེའི་ལས་ལམ་བཅུ་ཡོད་པའི་ཕྱིར། དེ་རྣམས་
ལས་ལུས་ངག་གི་མི་དགེ་བ་དང་། དགེ་བ་བདུན་ཚན་གཉིས་རྣམ་པར་རིག་བྱེད་དང་། རིག་
བྱེད་མ་ཡིན་པ་གང་དུ་ངེས་བཤད་དུ་ཡོད་དེ། མི་དགེ་དྲུག་ནི་རྣམ་རིག་མིན། །གཅིག་རྣམས་
གཉིས་སོ་དེ་དག་ཀྱང་།བྱེད་ན་དགེ་བ་བདུན་རྣམ་གཉིས། །ཞེས་འབྱུང་བ་ལས། ལོག་
གཡེམ་མ་གཏོགས་གཞན་དྲུག་ནི་གཞན་ལ་བཅོལ་(༡༢༣བ) བ་ཡིན་ན། རྣམ་པར་རིག་བྱེད་
མ་ཡིན་པར་ངེས་པ་དང་། གཅིག་ལོག་གཡེམ་ནི་རང་གིས་བྱེད་དགོས་པས། རིག་བྱེད་ཡིན་
མིན་གཉིས་ཀར་ངེས་པ་དང་། གོང་གི་དྲུག་པོ་དག་ཀྱང་རང་གིས་བྱེད་ན་རིག་བྱེད་ཡིན་མིན་
གཉིས་ཀ་དང་ལུས་ངག་གི་དགེ་བ་བདུན་པོའི་ལས་ལམ་བདུན་པའི་དུས་སུའང། རྣམ་པར་
རིག་བྱེད་ཡིན་མིན་གཉིས་ཀ་ཡོད་པའི་ཕྱིར་ཏེ། རང་འགྲེལ་ལས། ཡང་དག་པར་བླངས་པའི་
ཚུལ་ཁྲིམས་ནི་རྣམ་པར་རིག་བྱེད་ལ་རག་ལས་པའི་ཕྱིར་ལས་ཀྱི་ལམ་གཟུགས་ཅན་བདུན་ནི།
གདོན་མི་ཟ་བར་རྣམ་པར་རིག་བྱེད་མ་ཡིན་པ་གཉིས་ཀ་ཡིན་ནོ། །ཞེས་གསུངས་པའི་ཕྱིར་དང་།
ཏིང་འཛིན་ལས་སྐྱེས་རྣམ་རིག་མིན། །ཞེས་གསུངས་པ་ཉིད་ཀྱིས་བསམ་གཏན་དང་ཟག་མེད་
ཀྱི་སྡོམ་པ་དག་ལེན་པ་ལ་མི་ལྟོས་པས་ཏིང་འཛིན་ལ་སྐྱེས་པས་ན་རྣམ་པར་རིག་བྱེད་མ་ཡིན་
པ་ཁོ་ན་ཡིན་པའི་ཕྱིར
བདུན་པོའི་ལས་ལམ་དངོས་གཞིའི་དུས་ཀྱི་རྣམ་པར་རིག་བྱེད་དེ་ཉིད་ལས་ལམ་དངོས་
གཞིར་འཆད་པ་ནི་ལུང་དེའི་དོན་མ་ཡིན་ཏེ། ཉེར་བསྡོགས་རྣམས་ནི་རྣམ་རིག་བྱེད། །ཅེས་འབྱུང་
བ་ལས སྔར་བཤད་པ་ལྟར་དེ་དུས་ཀྱི་རིག་བྱེད་དེ་སྦྱོར་བ་དང་མཇུག་ཁོ་ནར་ངེས་པའི་ཕྱིར་
ཏེ། འགྲེལ་པའི་འཕྲོ་དེ་ཉིད་ལས། ལས་ལམ་གྱི་ཉེར་བསྡོགས་རྣམས་ནི་གདོན་མི་ཟ་བར་
-203-

ཤཱ་ཎ་ཐམ་ཅཏྰ་ཨྰཿདུཿ ༅ ཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ ཌ་ཀྱི་ཌཎིཥཊ་ཎའོ་མཚོ་
རིག་བྱེད་ཀྱི་རང་བཞིན་ཡིན་ནོ། །ཞེས་གསུངས་པའི་ཕྱིར་དང༌། རྣམ་རིག་བྱེད་མིན་འགྱུར་
བའམ། །མ་ཡིན་ཟློག་པ་མཇུག་ཡིན་ནོ། །ཞེས་འབྱུང་བ་ལས། ཀུན་དཀྲིས་དྲུག་པོ་དང་རབ་
ཏུ་དང་བ་དྲག་པོས་བསླང་ན་རིག་མིན་དུ་འགྱུར་བའམ དྲག་པོ་མེད་ན་དེ་མ་ཡིན་པ་དང་། དེ་
ལས་ཟློག་པ་ལ་རིག་མིན་ངེས་པར་ཡོད་ཅིང་། མཇུག་ཏུ་རིག་བྱེད་དང་རིག་བྱེད་མ་ཡིན་པ་
གཉིས་ཀ་ཡོད་(༡༢༤ ན)པའི་ཕྱིར
དེ་ཡང་སྲོག་གཅོད་པ་ལྟ་བུ་ལ་མཚོན་ན། མཚོན་ལེན་པར་བྱེད་པ་ནས སྲོག་གཅོད་
པར་བྱེད་པ་དེ་སྲིད་དུ་སྦྱོར་བ་དང་། སྲོག་ཆད་པའི་གནས་སྐབས་ཀྱི་རྣམ་པར་རིག་བྱེད་མ་ཡིན་
པའི་ལས་ནི་ལས་ལམ་དངོས་དང་། དེའི་དེ་མ་ཐག་པའི་རྣམ་པར་རིག་བྱེད་ཀྱི་ལས་ནི་མཇུག་ཡིན་
ཏེ། རང་འགྲེལ་ལས། ཡང་ཇི་ཙམ་གྱིས་ན་སྦྱོར་བ་དང་། དངོས་དང་། མཇུག་འདི་དག་རྣམ་
པར་བཞག་ཅེ་ན། ཇི་སྲིད་དུ་སྲོག་གཅོད་པར་མི་བྱེད་པ་དེ་སྲིད་དུ་སྦྱོར་བ་ཡིན་ནོ། །བསྣུན་པ་
གང་གིས་སྲོག་གཅོད་པར་བྱེད་པ་དེའི་ཚེ་རྣམ་པར་རིག་བྱེད་དང༌། དེའི་སྐད་ཅིག་གི་རྣམ་པར་
རིག་བྱེད་མ་ཡིན་པ་གང་ཡིན་པ་དེ་ནི་ལས་ཀྱི་ལམ་དངོས་གཞི་ཡིན་ནོ། །ཞེས་གསུངས་པའི་
ཕྱིར
རྣམ་པར་རིག༌བྱེད༌དང༌ཞེས་གསུངས་པ་འདི་དངོས་གཞི་ལ་སྦྱོར་བ་འགྲིག་པ་ལྟར་
སྣང་ཡང་མི་འཐད་པར་བཤད་ཟིན་པ་ལྟར་དང་། མཇུག་ལ་སྦྱོར་དུ་མི་རུང་བ་ནི། དེའི་འཕྲོ་
ལས། དེའི་རྣམ་པར་རིག་བྱེད་ཀྱི་སྐད་ཅིག་མ་དག་ཀྱང་མཇུག་ཡིན་ནོ། །ཞེས་ལོགས་སུ་
གསུངས་པས་སྦྱོར་བ་ལ་ཡང་སྦྱར་དགོས་སོ། །མདོར་ན། དགེ་མི་དགེའི་ལས་ལམ་དངོས་
གཞིར་འགྱུར་པའི་རྣམ་པར་རིག་བྱེད་ནི་གཏན་མི་རུང་སྟེ། རང་འགྲེལ་ལས དངོས་ཀྱི་རྣམ་
པར་རིག་བྱེད་མེད་པའི་ཕྱིར། གདོན་མི་ཟ་བར་རྣམ་པར་རིག་བྱེད་མ་ཡིན་པའི་རང་བཞིན་ཡིན་
ནོ། །ཞེས་གསུངས་པའི་འགྲེལ་བཤད་རྒྱལ་པོའི་སྲས་ལས། དངོས་ཀྱི་རྣམ་པར་རིག་བྱེད་མེད་
པའི་ཕྱིར་རོ། །ཞེས་བྱ་བ་ནི་འདི་ལྟར་བྱེ་བྲག་ཏུ་སྨྲ་བའི་གྲུབ་པའི་མཐའ་ནི། དངོས་ཀྱི་ལས་ཀྱི་
-204-

ཆོས་མངོན་པ་མཛོད་ཀྱི་དགོངས་པ་ལེགས་པར་བཤད་པ་ཤེས་བྱ་རབ་གསལ་ལས་གནས་གསུམ་པ་འཇིག་རྟེན་བསྟན་པ
ལམ་གྱི་བསྡུས་པའི་རྣམ་པར་རིག་བྱེད་ནི་མེད་ཀྱི སྒོ་བར་བྱེད་པའི་རྣམ་པར་རིག་བྱེད་སྦྱོར་
བས་(༡༢༤.བ)བསྡུས་པ་ནི་ཡོད་དོ། ཞེས་བྱ་བ་ཡིན་ནོ །ཞེས་གསུངས་པས་ངེས་པ་སྟེར་
བའི་ཕྱིར ཕྱོགས་འདི་རྣམས་ལ་ཕལ་ཆེར་རྣམ་པར་དཔྱོད་པའི་འདུན་པ་ཙམ་ཡང་མ་མཆིས་
པར་སྣང་བས་ཁོ་བོས་ཅུང་ཟད་སྤྲོས་པ་ཡིན་ནོ།
ལ དགེ་མི་དགེའི་ལས་ལམ་བཅུ་ཚན་གཉིས་གང་ལས་བྱུང་བ་ཡོད་དེ། སྦྱོར་བ་རྩ་བ་གསུམ་
ལས་སྐྱེས། །དེ་ཡི་མཇུག་ཐོགས་ལས་བྱུང་ཕྱིར །བརྣབ་སེམས་སོགས་རྩ་གསུམ་ལས་
སྐྱེས། །དགེ་བ་སྦྱོར་བ་དང་མཇུག་བཅས་རྣམས། །ཆགས་སྡང་གཏི་མུག་མེད་ལས་སྐྱེས།
ཞེས་འབྱུང་བ་ལས། །ལུས་ངག་གི་མི་དགེ་བའི་ལས་ལམ་བདུན་དུག་གསུམ་ལས་སྐྱེས་
པ་དང་། ཡིད་ཀྱི་མི་དགེ་བ་གསུམ་ཡང་དུག་གསུམ་གྱི་མཇུག་ཏུ་བྱུང་བས་དེ་གསུམ་ལས་སྐྱེས་
པ་དང་དགེ་བའི་ལས་ལམ་སྦྱོར་དངོས་མཇུག་དང་བཅས་པ་ནི། དུག་གསུམ་མེད་པ་གསུམ་
གསུམ་ལས་སྐྱེས་པའི་ཕྱིར།
ེ། དགེ་བའི་ལས་ཀྱི་སྦྱོར་དངོས་མཇུག་གསུམ་ཀྱང་ཡོད་དེ། འདིའི་སྐབས་ཀྱི་རང་འགྲེལ་
ལས། དེ་ལ་མི་དགེ་བའི་ལས་ལམ་གྱི་སྦྱོར་བ་སློང་བ་ནི་དགེ་བའི་ལས་ལམ་གྱི་སྦྱོར་བ་ཡིན་
ནོ། །དངོས་གཞི་སྤོང་བ་ནི་དངོས་གཞི་ཡིན་ནོ། །མཇུག་སྤང་བ་ནི་མཇུག་ཡིན་ཏེ། འདི་ལྟར་དགེ་
ཚུལ་བསྙེན་པར་རྫོགས་པར་བྱེད་པའི་ཚེ་གནས་སྣ་ཚོགས་སུ་འཇུག་པར་བྱེད། དགེ་འདུན་ལ་
ཕྱག་འཚལ་བར་བྱེད། མཁན་པོར་གསོལ་བ་འདེབས་པར་བྱེད། ལས་ལན་གཅིག་བརྗོད་པ་དང༌།
ལན་གཉིས་བརྗོད་པའི་བར་འདི་ནི་སྦྱོར་བ་ཡིན་ནོ། །ལས་གསུམ་པ་བརྗོད་པའི་ཚེ རྣམ་པར་
རིག་བྱེད་དང་དེའི་སྐད་ཅིག་གི་རྣམ་པར་རིག་བྱེད་མ་ཡིན་པ་གང་ཡིན་པ་དེ་ནི་ལས་ཀྱི་
ལམ་དངོས་ཡིན་ནོ། །དེའི་འོག་ཏུ་ཇི་སྲིད་དུ་གནས་སྒོ་བ་དང་། དེའི་རྟེན་རྣམ་པར་རིག་པར་
བྱེད་པ་དང་·ཇི་(༡༢༥ན)སྲིད་དུ་རྣམ་པར་རིག་བྱེད་མ་ཡིན་པ་རྗེས་སུ་འབྲངས་པ་འདི་
ནི །མཇུག་ཡིན་ནོ། །ཞེས་གསུངས་པ་ལས་ཐོན་པའི་ཕྱིར། ལས་གསུམ་པ་བརྗོད་པའི་ཚེ་
-205-

༽ཌ་6a ་ཏཎྚ་ཟnཋ༌ཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ། ་
རྣམ་པར་རིག་བྱེད་ཅེས་གསུངས་པ་སྦྱོར་བ་ལ་ཡང་སྦྱོར་བ་སྔར་བཤད་པ་ལྟར་ཡིན་ལ། ཁ་
ཅིག་ནི་དང་སྒྲ་མི་མངོན་པར་བྱས་ནས་ལས་གསུམ་པ་བརྗོད་པའི་ཚེ། རྣམ་པ་རིག་བྱེད དེའི་
སྐད་ཅིག་གི་རྣམ་པར་རིག་བྱེད་མ་ཡིན་པ་ཞེས་གདོན་པར་བྱེད་དེ། མི་རུང་བ་མེད་དོ། །  ེད།
མི་དགེ་བའི་ལས་ལམ་བཅུ་པོ་ཉོན་མོངས་གང་གིས་མཐར་ཕྱིན་པར་བྱེད་པ་ཡང་
བཤད་དུ་ཡོད་དེ། གསོད་དང་གནོད་སེམས་ཚིག་ཙུབ་པོ། །ཞེ་སྡང་གིས་ནི་མཐར་ཕྱིན་བྱེད།
ལོག་གཡེམ་བརྣབ་སེམས་མ་བྱིན་ལེན། །ཆགས་པ་ཡིས་ནི་རྫོགས་པར་བྱེད། །ལོག་པར་ལྟ་
བ་གཏི་མུག་གིས། །ལྷག་མ་གསུམ་གྱིས་རྫོགས་པར་འདོད། །གཞན་ནི་སེམས་ཅན་ལོངས་སྤྱོད་
དང་། །མིང་དང་གཟུགས་ནི་མིང་ཡིན་ནོ། །ཞེས་འབྱུང་བ་ལས །ཕལ་ཆེར་གོ་སླ་ཞིང་། ལྷག་
མ་རྫུན། ཕྲ་མ། ངག་འཁྱལ་གསུམ་དུག་གསུམ་ཆར་གྱིས་རྫོགས་པར་བྱེད་པ་དང་མཐར་
ཕྱིན་བཞི་རིམ་པ་བཞིན་དུ། གཞི་སེམས་ཅན་དང་ལོངས་སྤྱོད་དང༌། མིང་ནི་ཚོར་སོགས་བཞི་དང་།
གཟུགས་ནི་ཕུང་པོ་ལྔ་དང༌། མིང་སྟེ་ངག་རྣམས་ཡིན་པས། དེ་དག་ལ་འཇུག་པའི་ཕྱིར། ཎྜ་ཁ
འོ་ན། སྲོག་གཅོད་ལྟ་བུའི་ལས་དངོས་གཞིར་འགྱུར་མི་འགྱུར་ཅི་ལྟར་ཡིན་ཞེ་ན
བཤད་དུ་ཡོད་དེ། སྔར་དང་མཉམ་དུ་ཤི་བ་ལ། །དངོས་མེད་ལུས་གཞན་སྐྱེས་ཕྱིར་རོ།
ཞེས་འབྱུང་བ་ལས། ཕ་རོལ་པོ་ལ་མཚོན་བསྣུན་པ་སོགས་བྱས་ནས། རང་ཉིད་དེ་བས་སྔ་
བ་དང་། དེ་དང་མཉམ་དུ་ཤི་བ། སྦྱོར་བ་(༡༢༦བ) བྱེད་པའི་དུས་ལས་ལུས་གཞན་བསྐྱེད་པ་
ལ་སྲོག་གཅོད་ཀྱི་ལས་ལམ་དངོས་གཞི་མི་སྐྱེད་པའི་ཕྱིར་དང་། དམག་ལ་སོགས་པ་དོན་
གཅིག་ཕྱིར། །ཐམས་ཅད་བྱེད་པ་པོ་བཞིན་ལྡན། །ཞེས་འབྱུང་བ་ཉིད་ཀྱིས། དམག་ལ་སོགས་
པ་བྱས་ཏེ་གཅིག་གིས་མི་གསོད་ན། ཐམས་ཅད་གསོད་པ་པོ་བཞིན་དུ་སྲོག་གཅོད་ཀྱི་ལས་
ལམ་དངོས་གཞི་དང་ལྡན་པ་ཡིན་པའི་ཕྱིར།
དེ་ལྟར་མི་དགེ་བའི་ལས་ལམ་བཅུ་ལས། སྲོག་གཅོད་མ་བྱིན་ལེན་དང་། ལོག་གཡེམ་དང་།
རྫུན་གྱི་ལས་ལམ་བཞི་ཡོད་དེ། སྲོག་གཅོད་པ་ནི་བསམ་བཞིན་དུ། །མ་ནོར་བར་ནི་གཞན་
-206-

ཆོས་མངོན་པ་མཛོད་ཀྱི་དགོངས་པ་ལེགས་པར་བཤད་པ་ཤེས་བྱ་རབ་གསལ་ལས་གནས་གསུམ་པ་འཇིག་རྟེན་བསྟན་པ
གསད་པའོ།།མ་བྱིན་ལེན་པ་གཞན་གྱི་ནོར །མཐུ་དང་འཇབ་བུས་བདག་གིར་བྱེད། །
བགྲོད་མིན་འགྲོ་བ་འདོད་པ་ཡིས། །ལོག་པར་གཡེམ་པ་རྣམ་པ་བཞི། །རྫུན་ཚིག་འདུ་ཤེས་
གཞན་བསྒྱུར་བའི་། །ཚིག་དོན་མངོན་པར་གོ་བའོ། །ཞེས་འབྱུང་བ་ལས། ཕལ་ཆེར་གཞན་དུ་
བཤད་པ་ལས་ཤེས་ཤིང་། ལོག་གཡེམ་བཞི་ནི། བགྲོད་བྱ་མ་ཡིན་པ་གཞན་གྱི་ཆུང་མ་དང་། ཡན་
ལག་མ་ཡིན་པ་ཁ་བཤང་ལམ་དང་ཡུལ་མ་ཡིན་པ་དཀོན་མཆོག་གི་དྲུང་དང་། དུས་མ་ཡིན་པ་
བསྙེན་གནས་ལ་གནས་པ་སོགས་ལ་འདོད་ལོག་སྤྱོད་པ་རྣམས་ཡིན་པའི་ཕྱིར།
འོ་ན། ཡང་དག་པའི་ཐ་སྙད་བརྒྱད་དང་། ལོག་པའི་ཐ་སྙད་བརྒྱད་བཤད་པ་ཇི་ལྟ་བུ་ཞེ་
ན བཤད་དུ་ཡོད་དེ། མིག་རྣ་ཡིད་ཀྱི་རྣམ་ཤེས་དང་། །གསུམ་གྱིས་ཉམས་སུ་མྱོང་གང་དེ
མཐོང་ཐོས་རྣམ་པར་ཤེས་པ་དང་། །རྟོགས་པ་ཡི་ནི་རིམ་བཞིན་བཤད། །ཞེས་འབྱུང་བ་ལས།
མིག་གིས་མཐོང་བ་ལ་མཐོང༌། རྣ་བས་ཐོས་པ་ལ་ཐོས། ཡིད་ཀྱིས་རྣམ་པར་ཤེས་པ་ལ་ཤེས
སྣ་ལྕེ༌་ལུས༌གསུམ༌གང་རུང་གིས་ཉམས་སུ་མྱོང་བ་ལ་མྱོང་ཞེས་པ་དང་། མིག་གིས་(༡༢༧ན)
མ་མཐོང་བ་ལ་མ་མཐོང་ཞེས་སོགས་བཞི་དང་བརྒྱད་ནི་ཡང་དག་པའི་ཐ་སྙད་དང་མིག་གིས་
མཐོང་བ་ལ་མ་མཐོང་ཞེས་སོགས་བཞི་དང༌། མིག་གིས་མ་མཐོང་བ་ལ་མཐོང་ཞེས་སོགས་
བཞི་དང་བརྒྱད་ནི་ལོག་པའི་ཐ་སྙད་ཡིན་པའི་ཕྱིར། ཕྲ་མ་དང༌། ཚིག་རྩུབ་དང༌། ངག་ཀྱལ་དང༌།
བརྣབ་སེམས་དང༌། གནོད་སེམས་དང༌། ལོག་ལྟ་རྣམས་ཀྱང་ཡོད་དེ། ཕྲ་མ་ཕ་རོལ་དབྱེ་བའི་
ཕྱིར། །ཉོན་མོངས་ཅན་གྱི་སེམས་ཀྱི་ཚིག །ཚིག་རྩུབ་པོ་ནི་མི་སྙན་པ། །ཉོན་མོངས་ཅན་ཀུན་
ཀྱལ་པ་ཉིད། །གཞན་ནི་དེ་ལས་གཞན་ཉོན་མོངས། ཁ་གསག་གླུ་དང་ཟློས་གར་བཞིན།
བསྟན་བཅོས་ངན་བཞིན་བརྣབ་སེམས་ནི། །ལོག་པས་གཞན་གྱི་ནོར་ལ་ཆགས། །གནོད་སེམས་
སེམས་ཅན་ལ་སྡང་བ། །དགེ་དང་མི་དགེ་མེད་ལྟ་བ། །ལོག་པར་ལྟ་བ་ཡིན། །ཞེས་འབྱུང་བ་
ལས ཕལ་ཆེར་གོ་སླ་ཞིང་གཞན་བྱེ་བྲག་སྨྲ་བ་ཁ་ཅིག་ནི། ཉོན་མོངས་ཅན་གྱི་ཚིག་ཀུན་ཀྱལ་
པ་མ་ཡིན་གྱི། རྫུན་སོགས་གསུམ་ལས་གཞན་པའི་ཉོན་མོངས་པའི་ཚིག་སྟེ། ཁ་བསགས་དང༌
-207-

[ = }E ཊ་"An་འ་ཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ། ་
ཆགས་པས་གླུ་ལེན་པ་སོགས་ཀྱལ་པ་ཡིན་པར་འཆད་པའི་ཕྱིར། ལས་ལམ་གང་ཡིན་པ་
ལས་ཡིན་པར་ནི་མ་ངེས་ཏེ། འདི་ལ། །གསུམ་ལམ་བདུན་ནི་ལས་ཀྱང་ཡིན། །ཞེས་འབྱུང་བ་
ལས། ལུས་ངག་གི་བདུན་ལས༌དང༌། ལས་ལམ་གཉིས་ཀ་ཡིན་ཀྱང༌ཡིད་ཀྱི་ལས་ལམ་
གསུམ། ལས་མ་ཡིན་པའི་ཕྱིར། དེ་ལྟར་བཤད་པ་རྣམས་ལས། ལོག་ལྟའི་བྱེད་ལས་ཡོད་དེ།
མེད་པར་ལྟ་བས་རྩ་བ་གཅོད། །འདོད་གཏོགས་སྐྱེས་ནས་ཐོབ་པ་རྣམས། །རྒྱུ་དང་འབྲས་ལ་
སྐུར་འདེབས་པས། །ཀུན་གྱི་རིམ་གྱིས་མིའི་ནང་དུ། །སྐྱེས་པ་བུད་མེད་ཀྱིས་གཅོད་དེ། །
(༡༢༧བ)ལྟ་སྤྱད་དེ་ནི་མི་ལྡན་པའོ། །ཞེས་འབྱུང་བ་ལས། རྒྱུ་འབྲས་ལ་སྐུར་འདེབས་ཀྱི་ལོག་
ལྟས གླིང་གསུམ་གྱི་སྐྱེས་པ་བུད་མེད་ཀྱི་རྒྱུད་ཀྱི་སྐྱེས་ནས་ཐོབ་པའི་དགེ་རྩ་རིམ་གྱིས་གཅོད་དང༌།
ཁྱད་པར་ལྟ་བ་སྤྱད་པའི་གང་ཟག་ནི་སྡིག་པའི་བསམ་པ་བརྟན་པས་གཅོད་ཕུལ་ཆེ་བ་དང༌
ཆད་པའི་ངོ་བོ་ནི། དགེ་རྩ་དེ་དང་མི་ལྡན་པ་སྟེ་ཐོབ་པ་ཆད་པ་ཞིག་ཡིན་པའི་ཕྱིར། མཚམས་སྦྱོར་
ཚུལ་ཡོད་དེ །མཚམས་ནི་ཐེ་ཚོམ་ཡོད་ལྟ་བས། །མཚམས་མེད་བྱེད་པའི་འདི་ལ་མིན། །
ཞེས་འབྱུང་བ་ལས། ལས་འབྲས་ལ་ངོདོན་འགྱུར་གྱི་ཐེ་ཚོམ་སྐྱེས་པའམ། ཡོད་ངེས་སྙམ་པའི་ལྟ་
བ་སྐྱེས་པས་མཚམས་སྦྱོར་བ་དང༌། མཚམས་མེད༌བྱེད༌ནེ་ཚེ་འདི་ལ་མཚམས་སྦྱོར་བ་
མ་ཡིན་པའི་ཕྱིར
༼ལས་གང་སེམས་པ་དུ་དང་བཅས་པའི་སྒོ་ནས་དབྱེ་བའི་སྐབས།༽
གསུམ་པ་ལས་གང་སེམས་པ་དུ་དང་བཅས་པའི་སྒོ་ནས་དབྱེ་བ་ཡོད་དེ། མི་དགེ་བརྒྱད་
ཀྱི་བར་དག་དང༌། །སེམས་པ་ཅིག་ཅར་ལྷན་ཅིག་འབྱུང༌། །དགེ་བ་བཅུ་ཡི་བར་དག་དང༌། །
གཅིག་དང་བརྒྱད་དང་ལྔ་དང་མིན། །ཞེས་འབྱུང་བ་ལས། མི་དགེ་བ་གཅིག་ནས་བརྒྱད་ཀྱི་
བར་སེམས་པ་དང་ལྷན་ཅིག་འབྱུང་གི །དེ་བས་ལྷག་པ་མི་འབྱུང་བ་དང༌། སྤྱིར་བཏང་ལ་དགེ་
-208-

ཆོས་མངོན་པ་མཛོད་ཀྱི་དགོངས་པ་ལེགས་པར་བཤད་པ་ཤེས་བྱ་རབ་གསལ་ལས་གནས་གསུམ་པ་འཇིག་རྟེན་བསྟན་པ
བ་བཅུའི་བར་དང་སེམས་པ་ལྷན་ཅིག་ཏུ་བྱུང་ཡང༌། དམིགས་ཀྱིས་བསལ་ན། གཅིག་དང༌།
བརྒྱད་དང༌། ལྔ་དང་ལྷན་ཅིག་མི་འབྱུང་བ་ཡོད་པའི་ཕྱིར
འགྲོ་བ་གང་ན་ལས་ལམ་དུ་ཡོད་ཀྱང་ཡོད་དེ དམྱལ་བ་ན་ནི་ཀྱལ་པ་དང༌། །ཚིག་རྩུབ་
གནོད་སེམས་རྣམ་གཉིས་སོ། །བརྣབ་སེམས་ལོག་ལྟ་ལྡན་པས་སོ། །སྒྲ་མི་སྙན་ན་གསུམ་ཡོད་
དེ། །དེ་ན་བདུན་པ་དངོས་སུ་ཡང༌། །འདོད་པ་གཞན་ན་མི་དགེ་བཅུ། །དགེ་བ་གསུམ་ནི་ཐམས་
ཅད་ན། །རྙེད་དང་མངོན་དུ་འགྱུར་སྒོ་ནས། །གཟུགས་མེད་འདུ་ཤེས་མེད་(༡༢༨ན) སེམས་
ཅན། །རྙེད་པས་བདུན་ཡོད་ལྷག་བྱས་ན། །མངོན་དུ་གྱུར་པའི་སྒོ་ནས་ཀྱང་། །དམྱལ་བཅས་
སྒྲ་མི་སྙན་མ་གཏོགས། །ཞེས་འབྱུང་བ་ལས། དམྱལ་བ་ན་ཀྱལ་བ་དང་། །ཚིག་རྩུབ
གནོད་སེམས་གསུམ་མངོན་གྱུར་དུ་ཡོད། བརྣབ་སེམས་དང་ལོག་ལྟ་ནི་གཉིས་པོ་མ་སྐྱེས་པའི་
སྒོ་ནས་ལྡན སྒྲ་མི་སྙན་ན་བརྣབ་སེམས་དང་། གནོད་སེམས་དང་། ལོག་ལྟ་གསུམ་ལྡན་པའི་
སྒོ་ནས་ཡོད་པ་དང་། བདུན་པ་ངག་ཀྱལ་ནི་དངོས་སུ་ཡང་ཡོད་པ་དང་། འདོད་ཁམས་གཞན་
ན་མི་དགེ་བ་བཅུ་ཆར་ལྡན་པ་དང་། མངོན་གྱུར་གཉིས་ཀའི་སྒོ་ནས་ཡོད། ཡིད་ཀྱི་དགེ་བ་
གསུམ་ནི་ཁམས་གསུམ་ཀ་ན་སྔ་མ་གཉིས་ཀའི་སྒོ་ནས་ཡོད། གཟུགས་མེད་པ་དང༌། འདུ་
ཤེས་མེད་པའི་སེམས་ཅན་ལ་ནི་ལུས་ངག་གི་དགེ་བའི་ལས་ལམ་བདུན་ལྡན་པའི་སྒོ་ནས་ཡོད།
འགྲོ་བ་ལྷག་མར་བྱས་ན། སྔ་མ་བདུན་པོ་ཐོབ་པ་ཡོད་པར་མ་ཟད། མངོན་དུ་གྱུར་པའི་སྒོ་
ནས་ཡོད་ཅིང༌། དེ་ཡང་དམྱལ་བ་པ་དང་། བྱང་སྒྲ་མི་སྙན་པ་མ་གཏོགས་པ་ཡིན་པའི་ཕྱིར།
ལས་ལམ་རྣམས་ཀྱིས་འབྲས་བུ་ཇི་ཙམ་འབྱིན་པ་ཡོད་དེ། ཐམས་ཅད་བདག་པོ་རྒྱུ་
མཐུན་དང༌། །རྣམ་སྨིན་འབྲས་བུ་འབྱིན་པར་འདོད། །སྡུག་བསྔལ་ཕྱིར་དང་བསད་ཕྱིར་
དང་། །གཟི་བྱིན་མེད་ཕྱིར་འབྲས་རྣམ་གསུམ། །ཞེས་འབྱུང་བ་ལས། ཐམས་ཅད་ཀྱིས་ཀྱང་
བདག་པོའི་འབྲས་བུ་དང་། རྒྱུ་མཐུན་གྱི་འབྲས་བུ་དང༌། རྣམ་སྨིན་གྱི་འབྲས་བུ་སྟེ་གསུམ་
གསུམ་འབྱིན་པའི་ཕྱིར སྲོག་གཅོད་ལྟ་བུ་ལ་མཚོན་ན། གཞན་སྡུག་བསྔལ་བར་བྱས་པའི་
-209-

ཁྲི་ཆེན་བཙོ་ལྔ་པ་པཎ་ཆེན་བསོད་ནམས་གྲགས་པས་མཛད་པ། འཚོན་ཁ་༧མོ་རྟ་འཚོ་
རྣམ་སྨིན་ངན་སོང་དུ་སྐྱེ་བ་དང༌། བསད་པའི་རྒྱུ་མཐུན་གྱི་འབྲས་བུ་ཚེ་ཐུང་བ་(༡༢༧བ)དང་
གཞན་གཟི་བྱིན་མེད་པར་བྱས་པའི་བདག་འབྲ མཐུ་ཆུང་བར་སྐྱེ་བ་རྣམས་ཡིན་པའི་
ཕྱིར།
མི་དགེ་བ་བཅུ་ལས་ལོགས་སུ་ལོག་འཚོ་སྟོན་པའི་རྒྱུ་མཚན་ཡོད་དེ། ལུས་དང་ངག་
ལས་ཆགས་ལས་སྐྱེས། །ལོག་འཚོ་སྦྱངས་དཀའི་ཕྱིར་ལོགས་ཤིང་། །བསྟན་ཏོ་གལ་ཏེ་ཡོ་
བྱད་ལ། །ཆགས་བསླང་མདོ་དང་འགལ་ཕྱིར་མིན། །ཞེས་འབྱུང་བ་ལས། །ལོག་འཚོ་ནི་ལུས་
ངག་གི་ཆགས་པ་ལས་སྐྱེས་པའི་འཚོ་བ་ཞིག་ཡིན་ལ། དེ་ཉིད་སྦྱངས་དཀའ་བས་དེ་ལྟར་
བསྟན་པའི་ཕྱིར། དེ་འབའ་ཞིག་ཏུ་ངེས་པ་མ་ཡིན་ཏེ། དགའ་བའི་ཆེད་དུ་གླུ་གར་སོགས་བྱེད་
པ་ཡང་ལོག་འཚོར་མདོ་ལས་བཤད་པའི་ཕྱིར།
ལས་རྣམས་འབྲས་བུ་དུ་དང་བཅས་པ་རྒྱས་པར་བཤད་པའང་ཡོད་དེ། དྲི་བཅས་སྤོང་
བའི་ལམ་དག་གི (དྲི་བཅས་སྤོང་བའི་ལམ་དག་གི །ལས་ནི་ལྔ་ཡི་འབྲས་བུར་བཅས། །དྲི་
མེད་བཞི་ཡི་ཟག་བཅས་གཞན། །དགེ་དང་མི་དགེ་གང་ཡིན་པའང་། །ཟག་པ་མེད་པ་ལྷག་
མ་དང་། །ལུང་བསྟན་མིན་གང་གསུམ་གྱིས་སོ །དགེ་བའི་དགེ་ལ་སོགས་པ་ནི། །བཞི་དང་
གཉིས་དང་དེ་བཞིན་གསུམ། །མི་དགེའི་དགེ་སོགས་གཉིས་དང་ནི། །གསུམ་དང་བཞི་སྟེ་
རིམ་པ་བཞིན །།ལུང་བསྟན་མིན་གྱི་དགེ་ལ་སོགས། །དེ་དག་གཉིས་དང་གསུམ་དང་
གསུམ། །འདས་པའི་ཐམས་ཅད་བཞི་ཡིན་ནོ། །བར་མ་ཡི་ནི་མ་འོངས་པའང་། །བར་མ་
གཉིས་སོ་མ་སྐྱེས་པའི། །འབྲས་བུ་མ་འོངས་གསུམ་ཡིན་ནོ། །རང་གི་ས་པ་བཞི་ཡིན་
ནོ། །གཞན་གྱི་ས་པ་གསུམ་དང་གཉིས། །སློབ་པའི་སློབ་ལ་སོགས་པ་གསུམ། །མི་སློབ་ལ་
ཀྱི་འབྲས་བུ་ནི། །སློབ་པ་ཡི་ནི་ཆོས་ལ་སོགས། །གཅིག་དང་གསུམ་དང་གཉིས་ཡིན་ནོ། དེ་
ལས་གཞན་པའི་འབྲས་བུ་ནི། །སློབ་སོགས་གཉིས་དང་གཉིས་དང་ལྔ། །མཐོང་བས་སྤང་
བྱའི་དེ་ལ་སོགས། །གསུམ་དང་བཞི་དང་གཅིག་ཡིན་ནོ། །བསྒོམ་པས་སྤང་བར་བྱ་ལས་
-210-

ཆོས་མངོན་པ་མཛོད་ཀྱི་དགོངས་པ་ལེགས་པར་བཤད་པ་ཤེས་བྱ་རབ་གསལ་ལས་གནས་གསུམ་པ་འཇིག་རྟེན་བསྟན་པ།
ཀྱི། །དེ་དག་གཉིས་དང་བཞི་དང་གསུམ། སྤང་བྱ་མིན་པའི་དེ་དག་གཅིག )ཞེས་པ་
ནས། །གཉིས་དང་བཞི་སྟེ་གོ་རིམ་བཞིན །ཞེས་པའི་བར་གྱི་དོན་བཤད་པ་ལས་ཐོ ན་
པར་འགྱུར་བའི་ཕྱིར
ཀཎ།(༣
ཉིག་པ་ཞ ༥ ༼གཉིས་ཚན་དང་གསུམ་ཚན་གྱི་སྒོ་ནས་དབྱེ་བའི་སྐབས།༽
བཞི་པ་གཉིས་མཚན་གྱི་སྒོ་ནས་དབྱེ་བ་བཤད་དུ་ཡོད་དེ། རིག་པ་ཡིན་མིན་གྱིས་བསྐྱེད་
པ་དང་། ལས་གང་གིས་སྐྱེ་བ་འཕེན་ཅིང་རྫོགས་ཚུལ་གཉིས་སུ་ཡོད་པའི་ཕྱིར དང་པོ་ཡོད་དེ།
རིགས་མིན་བསྐྱེད་པ་ཉོན་མོངས་ཅན། ཁ་ཅིག་ཆོ་ག་ཉམས་པའང་ཞེའོ། །ཞེས་པ་ལས་ཐོབ་
པའི་ཕྱིར། གཉིས་པ་ཡོད་དེ། གཅིག་གིས་སྐྱེ་བ་གཅིག་འཕེན་ཏེ། །ཡོངས་རྫོགས་བྱེད་པ་དུ་
མ་ཡིན། །ཞེས་འབྱུང་བ་ལས། ལས་གཅིག་གིས་སྐྱེ་བ་གཅིག་འཕེན་གྱི། དུ་མ་མི་འཕེན་དུ་
མས་ཀྱང་གཅིག་ཁོ་ན་མི་འཕེན་གྱི། དུ་མ་འཕེན། རྫོགས་བྱེད་ལ་ནི་མ་ངེས་པའི་ཕྱིར། མངོན་
པ༌གོང༌མར༌ནི༌ལས༌གཅིག༌གིས༌ལུས་དུ་མ་འཕེན་པ་དང་། ལས་དུ་མས་ལུས་གཅིག་འཕེན་
པ་སོགས་བཤད་དེ་(༡༢༨ན) ལུགས་གཞན་ཡིན་ནོ། །
རྣམ་སྨིན་དང་བཅས་པ་གང་ཡིན་འཕེན་བྱེད་ཡིན་པར་ནི་མ་ངེས་ཏེ། སེམས་མེད་
སྙོམས་པར་འཇུག་པ་དག །འཕེན་བྱེད་མ་ཡིན་ཐོབ་པའང་མིན། །ཞེས་འབྱུང་བ་ལས སེམས་
མེད་གྱི་སྙོམས་འཇུག་གཉིས་དང་དེ་དག་གི་ཐོབ་པ་རྣམ་སྨིན་དང་བཅས་པ་ཡིན་ཀྱང་འཕེན་
བྱེད་མ་ཡིན་པའི་ཕྱིར།
ལྔ་པ་གསུམ་ཚན་གྱི་སྒོ་ནས་དབྱེ་བ་བཤད་དུ་ཡོད་དེ མཚམས་མེད་པ་ཡི་ལས་
རྣམས་དང༌། །ཉོན་མོངས་ཤས་ཆེན་ངན་འགྲོ་དང་། །འདུ་ཤེས་མེད་པའི་སེམས་ཅན་དང་།
སྒྲ་མི་སྙན་སྒྲིབ་གསུམ་དུ་འདོད། །ཅེས་འབྱུང་བ་ལས ལས་ཀྱི་སྒྲིབ་པ་དང་། ཉོན་མོངས་པའི་
-211-

Iཌ་རྟཡུ་ཨྰཿཧཱུཾ་ཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ
སྒྲིབ་པ་དང་། རྣམ་སྨིན་གྱི་སྒྲིབ་པ་གསུམ་དུ་ཡོད་ཅིང་། མཚམས་མེད་པའི་ལས་ལྔ་ནི་དང་པོ་དང་
ཉོན་མོངས་ཤས་ཆེན་པོ་ནི་གཉིས་པ་དང་། ངན་འགྲོ་དང་འདུ་ཤེས་མེད་པའི་སེམས་ཅན་དང་
བྱང་སྒྲ་མི་སྙན་པ་ནི་གསུམ་པ་ཡིན་པའི་ཕྱིར
འགྲོ་བ་གང་ན་སྒྲིབ་པ་དུ་ཡོད་ཀྱང་ཡོད་དེ། མཚམས་མེད་གླིང་གསུམ་དག་ན་ཡོད། ཟ་
མ་སོགས་ལ་མི་འདོད་དོ། །ཕན་དང་ངོ་ཚ་ཆུང་བའི་ཕྱིར། །ལྷག་མ་འགྲོ་བ་ལྔ་དག་ན།
ཞེས་འབྱུང་བ་ལས མཚམས་མེད་ནི་གླིང་གསུམ་གྱི་སྐྱེས་པ་བུད་མེད་ཁོ་ན་ལ་ཡོད་ཀྱི། ཟ་མ་
མ་ནིང་ལ་དེ་མེད། ལྷག་མ་ཉོན་མོངས་དང་རྣམ་སྨིན་གྱི་སྒྲིབ་པ་ནི་འགྲོ་བ་ལྔ་ཆར་ལ་ཡོད་པའི་
ཕྱིར དང་པོ་གྲུབ་སྟེ། ཟ་མ་མ་ནིང་གིས་ཕ་མ་བསད་པས་མཚམས་མེད་དུ་མི་འགྱུར་བའི་ཕྱིར་
ཏེ། དེ་དག་ཕ་མ་གཉིས་པོ་དེས་སོ་ཐར་གྱི་སྡོམ་པའི་རྟེན་དུ་མ་སྐྱེད་པས་ཕན་པ་ཆུང་བ་དང་།
ངོ་ཚ་ཁྲེལ་ཡོད་ཀྱང་ཤས་ཆུང་བའི་ཕྱིར།
འོ་ན་མཚམས་མེད་ལྔ་པོ་ཇི་ལྟར་ཡིན་ཞེ་ན། བཤད་དུ་ཡོད་དེ་(༡༢༨བ)དགེ་འདུན་དབྱེན་
གྱི་མཚམས་མེད་བཤད་པ་དང་མཚམས་མེད་གཞན་བཞི་བཤད་པ་གཉིས་སུ་ཡོད་པའི་
ཕྱིར དང་པོ་ཡོད་དེ།དགེ་འདུན་དབྱེན་ནི་མི་འཕྲོད་པའི །རང་བཞིན་ལྡན་པ་མ་ཡིན་
ཆོས། །ཉོན་མོངས་ཅན་མིན་ལུང་བསྟན་མིན། །དེ་དང་དགེ་འདུན་ཡང་དག་ལྡན། །དེ་ཡི་ཁ་
ན་མ་ཐོ་རྫུན། །དེ་དང་འབྱེད་པོ་ཡང་དག་ལྡན། །བསྐལ་པ་མནར་མེད་པར་སྨིན་གྱུར། །ལྷག་
པས་གནོད་པ་ལྷག་པར་འགྱུར། །ཞེས་འབྱུང་བ་ལས། །དབྱེན་ནི། དགེ་འདུན་ཐུགས་མི་འཕྲོད་
པའི་རང་བཞིན་ཅན་ལྡན་པ་མིན་པའི་འདུ་བྱེད་མ་བསྒྲིབས་ལུང་མ་བསྟན་དང་། ཕྱོགས་
གཉིས་ཆར་གྱི་དགེ་འདུན་ལ་ལྡན་ཅིང་།དབྱེན་གྱི་མཚམས་མེད་དང་། དབྱེ་བའི་ཕྱིར་སྨྲ་བའི་
རྫུན་གྱི་ཁ་ན་མ་ཐོ་བ་ནི་འབྱེད་པ་པོ་ལ་ལྡན་པ་དང་། རྣམ་སྨིན་ན་མནར་མེད་དུ་སྨིན་པར་འགྱུར་
བའི་མི་དགེ་བའི་ལས་ལམ་ཡིན་པ་དང་མཚམས་མེད་གཉིས་སོགས་བྱས་ན། མནར་མེད་ཀྱི་
ཕུང་པོ་དེའི་སྟེང་དུ་གནོད་པ་ལྷག་པོ་འབྱུང་བ་སོགས་ཡིན་པའི་ཕྱིར། དེ་ཡང་། དགེ་འདུན་དབྱེ་
-212-

ཆོས་མངོན་པ་མཛོད་ཀྱི་དགོངས་པ་ལེགས་པར་བཤད་པ་ཤེས་བྱ་རབ་གསལ་ལས་གནས་གསུམ་པ་འཇིག་རྟེན་བསྟན་པ
བའི་ཕྱིར་རྫུན་སྨྲ་བ་ནི། དབྱེན་དང་། དབྱེན་གྱི་མཚམས་མེད་དངོས་མིན་ཏེ། དེ་དེ་གཉིས་ཀྱི་
རྒྱུ་ཡིན་པའི་ཕྱིར་དང་། དེ་གཉིས་ལ་དགེ་འདུན་དབྱེ་བ་ཡན་ལག་ཏུ་ངེས་པར་དགོས་པའི་
ཕྱིར དགེ་འདུན་དབྱེན་ལའང་གཉིས་སུ་ཡོད་དེ། འཁོར་ལོའི་དབྱེན་དང་། ལས་ཀྱི་དབྱེན་
གཉིས་སུ་ཡོད་པའི་ཕྱིར། དང་པོ་ཡོད་དེ དགེ་སློང་ལྟ་སྤྱོད་ཚུལ་ལྡན་པས། །འབྱེད་དོ་གཞན་དུའོ་
བྱིས་པ་རྣམས །།སྟོན་དང་ལམ་གཞན་ལ་བཟོད་པ།།།བྱེ་བའོ་དེ་ནི་མི་གནས་སོ།། །དེ་
ནི་འཁོར་ལོའི་དབྱེན་དུ་འདོད། །འཛམ་བུའི་གླིང་ནའོ་དགུ་སོགས་ཀྱིས། །དང་པོ་མཐའ་སྐྱོན་
ཟུང་གཅིག་གི།།སྔ་རོལ་ཐུབ་པ་ནོངས་པ་དང་། །མཚམས་མ་བཅད་པ་(༡༢༩ན)དག་
ཏུ་ཡང་། །འཁོར་ལོའི་དབྱེན་ནི་མི་འབྱུང་ངོ་། །ཞེས་འབྱུང་བ་ལས། གང་གིས་འབྱེད་པའི་དབང་དུ་
བྱས་ན། དགེ་སློང་སྡེ་སྣོད་ལ་སྦྱངས་ཤིང་ཚུལ་ཁྲིམས་དང་ལྡན་པ་ཞིག་གིས་འབྱེད། གང་དུ་འབྱེད་
པའི་དབང་དུ་བྱས་སྟོན་པ་བཞུགས་པའི་གནས་ལས་གཞན་དུ་འབྱེད གང་འབྱེད་
པའི་དབང་དུ་བྱས་ན། སོ་སྐྱེའི་དགེ་འདུན་རྣམས་འབྱེད། བྱེ་བའི་ངོ་བོའི་དབང་དུ་བྱས་ན། འབྱེད་
པ་པོ་ལ་སྟོན་པ་དང་། བསླབ་ཚིགས་ལྔ་ལྟ་བུ་ལ་ལམ་དུ་དད་ཅིང་བཟོད་ན་བྱེ། དུས་ཇི་སྲིད་དུ་
བྱེ་བའི་དབང་དུ་བྱས་ཞག་གཅིག་མ་ལོངས་ཙམ་དུ་བྱེ། རྒྱུ་མཚན་གང་གིས་འཁོར་
ལོའི་དབྱེན་དུ་འགྱུར་བའི་དབང་དུ་བྱས་ན། དབྱེན་མ་ཞིའི་བར་དུ་སྟོན་པ་གཅིག་གི་ཞིང་
ཁམས་ན་གནས་པའི་ཆོས་བྱེད་རྣམས་ལ་ལམ་ལྔ་གང་ཡང་རྒྱུད་ལ་སྐྱེ་བ་མེད་པར་བྱེད་
པས་འཁོར་ལོའི་དབྱེན་དུ་གྱུར། གླིང་གང་ན་ཡོད་ཀྱི་དབང་དུ་བྱས་ན། འཛམ་བུའི་གླིང་ཁོ་ན་
ན་ཡོད། གྲངས་ཇི་ཙམ་ལ་ལྟོས་པའི་དབང་དུ་བྱས་ན་དགུ་ཡན་ཆད་ལ་ལྟོས། དུས་ནམ་གྱི་
ཚེ་འབྱུང་བའི་དབང་དུ་བྱས་ན དུས་དྲུག་གི་ཚེ་མི་འབྱུང་ཞིང་། དེ་ལས་ཟློག་པ་ན་འབྱུང་
བ་ཡིན་པའི་ཕྱིར དང་པོ་གྲུབ་སྟེ། དེ་ལས་གཞན་པ་ཚུལ་འཆལ་སོགས་ཀྱིས་དབྱེ་མི་ནུས་
པའི་ཕྱིར་ཏེ། ཚིག་མི་བཙུན་པའི་ཕྱིར། གཉིས་པ་གྲུབ་སྟེ། སྟོན་པའི་དྲུང་དུ་དབྱེ་མི་ནུས་པའི་
ཕྱིར་ཏེ དེ་ཟིལ་གྱིས་མནན་མི་ནུས་ཤིང་བཀའ་བཙན་པའི་ཕྱིར། གསུམ་པ་གྲུབ་སྟེ། འཕགས་
-213-

1 ་ཆུ་མ་ཆ ཥ ཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ །།
པའི་དགེ་འདུན་དབྱེ་བར་མི་ནུས་པའི་ཕྱིར། བཞི་པ་གྲུབ་སྟེ སྟོན་པ་སངས་རྒྱས་དང་། བསླབ་པ་
གསུམ་ལས། གཞན་དུ་སྟོན་པ་དང་། ལམ་ཁས་བླངས་པའི་ཕྱིར། ལྔ་པ་(༡༢༩བ)གྲུབ་སྟེ
ནམ་མ་ལངས་བར་འདུམ་པ་ཆོས་ཉིད་ཡིན་པའི་ཕྱིར། དྲུག་པ་སླ། བདུན་པ་ཡོད་དེ། གླིང་
གཞན་གསུམ་འགྲན་ཟླའི་སྟོན་པ་མེད་པའི་ཕྱིར། བརྒྱད་པ་ཡོད་དེ ཕྱོགས་གཉིས་སུ་དགེ་
སློང་བཞི་བཞི་དང་། འབྱེད་པ་པོ་དང་དགུ་དགོས་པའི་ཕྱིར། དགུ་པ་ཡོད་དེ། སྟོན་པ་སངས་
རྒྱས་མ་ཐག་པ་དང་། མྱ་ངན་ལས་འདའ་ཁ་དང་། བསྟན་པ་ལ་སྐྱོན་མ་ཆགས་པ་དང་། མཆོག་
ཟུང་གཅིག་གི་སྔ་རོལ་དང་ཐུབ་པ་མྱ་ངན་ལས་འདས་པའི་འོག་དང༌། མཚམས་མ་བཅད་
པའི་དུས་དྲུག་ཏུ་དེ་མི་འབྱུང་ཞིང་ཟློག་པ་ན་འབྱུང་བའི་ཕྱིར།
གཉིས་པ་ལས་ཀྱི་དབྱེན་ཡོད་དེ། ལས་ཀྱི་དབྱེན་ནི་གླིང་གསུམ་ན། །དེ་ནི་བརྒྱད་དག་ཡན་
ཆད་ཀྱིས། །ཞེས་འབྱུང་བ་ལས། ངོ་བོའི་དབང་དུ་བྱས་ན་མཚམས་ནང་གཅིག་ཏུ་གསོ་སྦྱོང་སོགས་
ལས་མི་མཐུན་པའི་བྱེ་བ་ཞིག་ཡིན་པ་དང༌སྒྲ་མི་སྙན་ན་མེད གླིང་གསུམ་ཁོ་ནར་ཡོད་
པ་དང་། ཕྱོགས་གཉིས་སུ་དགེ་སློང་བཞི་བཞི་སྟེ་བརྒྱད་ཡན་ཆད་ཀྱིས་འགྲུབ་པའི་ཕྱིར་
ཏེ འབྱེད་པ་པོ་སྔར་བཞིན་མི་དགོས་པའི་ཕྱིར འདིས་དགེ་སློང་བཞི་ཙམ་གྱིས་གསོ་སྦྱོང་
བྱེད་རུང་བ་ལེགས་པར་འགྲུབ་པ་ཡིན་ནོ།
འོ་ན། ཕ་མ་དགྲ་བཅོམ་པ་གསོད་པ་གསུམ་མཚམས་མེད་དུ་འཇོག་པའི་རྒྱུ་མཚན་
ཅི་ཡིན་ཞེ་ན། བཤད་དུ་ཡོད་དེ། ཕན་འདོགས་པ་དང་ཡོན་ཏན་ཞིང་། །སྤངས་དང་མེད་པར་
བྱས་ཕྱིར་རོ། །ཞེས་འབྱུང་བ་ལས། ཕན་འདོགས་ཀྱི་ཞིང་དང་། ཡོན་ཏན་གྱི་ཞིང་གཉིས་ཀ་
བསམ་པས་སྤངས་ཤིང༌། སྦྱོར་བས་མེད་པར་བྱས་པའི་ཕྱིར
གཉིས་པ་མཚམས་མེད་ཕྱི་མ་བཞི་བཤད་དུ་ཡོད་དེ། །མཚན་ནི་གཞན་དུ་གྱུར་ཀྱང་འགྱུར།
གང་གི་ཟླ་མཚན་ལས་བྱུང་མ། །སངས་རྒྱས་བརྡེག་པར་(༡༣༠ན)སེམས་ལ་མིན། །བསྣུན་འོག་
དགྲ་བཅོམ་པ་ལ་མིན། །ཞེས་འབྱུང་བ་ལས། ཕ་མ་གསོད་པའི་མཚམས་མེད་ལ། དེ་གཉིས་
-214-

ཆོས་མངོན་པ་མཛོད་ཀྱི་དགོངས་པ་ལེགས་པར་བཤད་པ་ཤེས་བྱ་རབ་གསལ་ལས་གནས་གསུམ་པ་འཇིག་རྟེན་བསྟན་པ
མི་ཡིན་པ་ཞིག་དགོས་ཤིང་། མཚན་ཕན་ཚུན་དུ་གྱུར་པ་ལའང་དེ་ལྟར་དུ་འགྱུར་བ་དང༌། ཁྱད་
པར་མ་ལ་དང་པོར་དྲི་ཟ་འཁོར་བའི་ཟླ་མཚན་གང་ལས་བྱུང་བ་གཙོ་ཆེ་ཡི། ཕྱིས་ཟླ་མཚན་
མངལ་དུ་བླུག་པའི་བུད་མེད་བསད་པས་དེར་མི་འགྱུར་བ་དང་། དེ་བཞིན་གཤེགས་ཕ་ལ་
ངན་སེམས་ཀྱི་ཁྲག་འབྱིན་པའི་མཚམས་མེད་ལ་སངས་རྒྱས་སྐྱོངས་འདོད་ཀྱི་བརྡེགས་པ་དགོས་
པ་དང་། དགྲ་བཅོམ་པ་གསོད་པའི་མཚམས་མེད་ཀྱང་། དགྲ་བཅོམ་གྱི་རྟེན་ལ་འཆི་ངེས་ཀྱི་
མཚོན་སོགས་བསྣུན་ནས་ཤི་བ་དགོས་ཀྱི། ཕྱིར་མི་འོང་གི་རྟེན་ལ་འཆི་ངེས་ཀྱི་མཚོན་བསྣུན་
པ། ནད་ཀྱི་རང་གིས་དགྲ་བཅོམ་ཐོབ་ནས་ཤི་ན་མཚམས་མེད་དུ་མི་འགྱུར་བའི་ཕྱིར། རྐང་
པ་ཐ་མ་འདི་དང་། འདུལ་བའི་མདོར། གནས་སྐབས་གཞན་ཐོབ་པ་ནི་གཞན་ཉིད་མིན་
ནོ། །ཞེས་གསུངས་པ་གཉིས་འགལ་ཞེ་ན། མི་འགལ་ཏེ། ཕྱིར་མི་འོང་གི་རྟེན་ལ་འཆི་ངེས་ཀྱི་
མཚོན་བསྣུན། དགྲ་བཅོམ་གྱི་རྟེན་ལ་སྐུ་ཚེའི་འདུ་བྱེད་བཏང་ན་གསོད་པ་པོ་དགེ་སློང་ལ་ཕམ་
པ་སྐྱེས་པ་ཡིན་གྱི།།མཚམས་མེད་སྐྱེས་པ་མ་ཡིན་པ་འདུལ་མངོན་གཉིས་ཀའི་དགོངས་
པ་ཡིན་པའི་ཕྱིར། མཚམས་མེད་ཀྱི་ལས་འདིས་འབྲས་བུ་གང་འབྱིན་པའང་ཡོད་དེ། མཚམས་
མེད་སྦྱོར་བ་བྱས་པ་ལ། །འདོད་ཆགས་བྲལ་འབྲས་མི་སྲིད་དོ། །ཞེས་གསུངས་པ་ཉིད་ཀྱིས་
ཤེས་པའི་ཕྱིར། མཚམས་མེད་ལྔའི་ནང་དབྱེན་གྱི་མཚམས་མེད་ཉིད་ཁ་(༡༣༠ བ)ན་མ་ཐོ་བ་
ཆེ་བ་ཡིན་ཏེ། དགེ་འདུན་དབྱེ་ཕྱིར་རྫུན་སྨྲ་བ། ཁ་ན་མ་ཐོ་རབ་ཆེར་འདོད། །ཞེས་གསུངས་པ་
ལྟར་ཡིན་པའི་ཕྱིར། འཇིག་རྟེན་པའི་ལེགས་སྤྱད་རྣམས་ལས་འབྲས་བུ་གང་ཆེ་བ་ཡོད་དེ། འཇིག་
རྟེན་པ་ཡི་དགེ་བ་ལ། །སྲིད་རྩེའི་སེམས་དཔའ་འབྲས་རབ་ཆེ། །ཞེས་གསུངས་པའི་ཕྱིར། ཇི་
སྐད་བཤད་པའི་མཚམས་མེད་ལྔ་དང་ཉེ་བ་ལྔ་ཡོད་དེ། །མ་དགྲ་བཅོམ་མ་སུན་བྱས་དང་།
བྱང་ཆུབ་སེམས་དཔའ་ངེས་གནས་དང་། །སློབ་པ་གསོད་དང་དགེ་འདུན་གྱི། །འདུ་བའི་སྒོ་
ནི་འཕྲོག་པ་དག།།མཚམས་མེད་པ་དང་ཆ་འདྲ་སྟེ།།།ལྔ་པ་མཆོད་རྟེན་འཇིག་པ་ཡིན།
ཞེས་འབྱུང་བ་ལས། མ་དགྲ་བཅོམ་མ་ལ་འདོད་ལོག་རྟེན་པ་དང་བྱང་ཆུབ་སེམས་དཔའ་ངེས་
-215-

།ཤ་ཆ།pnnཊོ་༧ ཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ། ཚོ119.
གནས་གསོད་པ་དང༌། སློབ་པ་འཕགས་པ་གསོད་པ་དང་། དགེ་འདུན་གྱི་ཞལ་དུ་འདུ་བའི་སྒོ་
ཕྲོག་པ་དང་། མཆོད་རྟེན་འཇིག་པ་སྟེ་ལྔ་རིམ་པ་བཞིན མ་གསོད་པ་དང་། ཕ་གསོད་
པ་དང་། དགྲ་བཅོམ་པ་གསོད་པ་དང་། དགེ་འདུན་གྱི་དབྱེན་དང་། དེ་བཞིན་གཤེགཤེགས་པ་ལ་
ངན་སེམས་ཀྱི་ཁྲག་འབྱིན་པའི་མཚམས་མེད་དང་ཉེ་བ་ཡིན་པའི་ཕྱིར།
ལས་འགའ་ཞིག་གིས་གང་ལ་གེགས་བྱེད་པ་ཡང་ཡོད་དེ། བཟོད་དང་ཕྱིར་མི་འོང་དགྲ་
བཅོམ། །འཐོབ་ལ་ལས་གེགས་ཤིན་ཏུ་བྱེད། །ཅེས་འབྱུང་བ་ལས། ངན་སོང་དུ་སྐྱེ་བའི་ལས་
ཀྱིས་སྦྱོར་ལམ་བཟོབཟོད་པ་ཐོབ་པ་ལ་གེགས་བྱེད་འདོད་པར་སྐྱེ་བའི་ལས་ཀྱིས་ཕྱིར་མ་འོང་དང་
གོང་མ་གཉིས་སུ་སྐྱེ་བའི་ལས་ཀྱིས་དགྲ་བཅོམ་པ་འཐོབ་པ་ལ་གེགས་བྱེད་པའི་ཕྱིར།
འོ་ན། བྱང་ཆུབ་སེམས་དཔའ་ངེས་གནས་དེ་ཇི་ལྟ་བུ་ཞེ་ན། བཤད་དུ་ཡོད་དེ། གང་
ནས་བྱང་ཆུབ་སེམས་དཔའ་ཡིན། །གང་ནས་མཚན་གྱི་ལས་བྱེད་པ །བདེ་འགྲོ་(༡༣༡ན)
རིགས་མཐོར་སྐྱེ་དབང་ཚང་། །ཕོར་གྱུར་ཚེ་རབས་དྲན་མི་ལྡོག །ཞེས་འབྱུང་བ་ལས གང་
ཕན་ཆད་ནས་མཚན་བཟང་སྨིན་པར་འགྱུར་པའི་ལས་བྱེད་པ་ནས་བྱང་སེམས་དེ་འཇོག་
ཅིང་། དེ་ནས་བཟུང་སྟེ་ལྷ་མིའི་ནང་དུ་རིགས་མཐོན་པོར་དབང་པོ་ཀུན་ཚང་ཕོ་འབའ་ཞིག་ཏུ་
སྐྱེ་བ་དང་། ཚེ་རབས་དྲན་པ་དང་། བྱང་ཆུབ་ལས་ཕྱིར་མི་ལྡོག་པར་ངེས་པའི་ཕྱིར། དེ་ཡང་། དེ་
ནི་འཛམ་གླིང་ཕོར་གྱུར་ཉིད །མངོན་སུམ་སངས་རྒྱས་ལ་སེམས་པ། །བསམ་པ་ལས་བྱུང་
བསྐལ་པ་བརྒྱ། །ལུས་པ་དག་ཏུ་འཕེན་པར་བྱེད། །རེ་རེའ ང་བསོད་ནམས་བརྒྱ་ལས་སྐྱེས། །
ཞེས་འབྱུང་བ་ཉིད་ཀྱིས་སྔ་མའི་སྒྲུབ་བྱེད་གསུངས་པ་ཡིན་ཏེ། རྣམ་སྨིན་གྱི་ལུས་དེ་རྟེན་གང་
ལ་འཕེན་པའི་དབང་དུ་བྱས་ན། འཛམ་བུ་གླིང་པའི་རྟེན་ལ་འཕེན། ཡུལ་དང་དམིགས་པ་གང་
ལ་བརྟེན་ནས་འཕེན་པའི་དབང་དུ་བྱས་ན། སྟོན་པ་མངོན་སུམ་དུ་གྱུར་པ་དང་། སངས་རྒྱས་
ལ་དམིགས་ནས་བདག་ཀྱང་དེ་ལྟར་གྱུར་ཅིག་ཅེས་བསམ་ནས་འཕེན བློའི་ངོ་བོ་གང་
གིས་འཕེན་པའི་དབང་དུ་བྱས་ན བསམ་བྱུང་གི་བློས་འཕེན། དུས་ཇི་ཙམ་ནས་འཕེན་
-216-

ཆོས་མངོན་པ་མཛོད་ཀྱི་དགོངས་པ་ལེགས་པར་བཤད་པ་ཤེས་བྱ་རབ་གསལ་ལས་གནས་གསུམ་པ་འཇིག་རྟེན་བསྟན་པ།
པའི་
དབང་དུ་བྱས་ན་སངས་རྒྱས་ཐོབ་པ་ལ་བསྐལ་པ་བརྒྱ་ལུས་པའི་ཚེ་འཕེན་ཅིང་། མཚན་སོར་
གཉིས་རེ་རེ་ཡང་བསོད་ནམས་བརྒྱ་བརྒྱ་ལས་སྐྱེས་པར་བསྟན་པའི་ཕྱིར།
འོ་ན། བདག་ཅག་གི་སྟོན་པས་སྤྱིར་གྲངས་མེད་གསུམ་དུ་ཚོགས་བསགས་པའི་ཐ་
མར་སངས་རྒྱས་གང་བྱུང་དང་། དང་པོར་གང་གི་དྲུང་དུ་ཐུགས་བསྐྱེད་པ་ཡིན་ཞེ་ན། བཤད་དུ་
ཡོད་དེ། རྣམ་གཟིགས་( མར་མེ་རིན་ཆེན་གཙུག །གྲངས་མེད་གསུམ་གྱི་ཐ་མར་བྱུང༌། །དང་
པོ་ཤཱ ཀྱ་ཐུབ་པ་ཡིན། ) སོགས་རྐང་པ་གསུམ་ཞེས་སོགས་རྐང་པ་གསུམ་གྱི་དོན་སྔར་བཤད་
ཟིན་ལྟར་(༡༣༡བ) ཡིན་པའི་ཕྱིར། སྐབས་གང་དུ་ཕར་ཕྱིན་དྲུག་གང་རྫོགས་ཀྱང་བཤད་དུ་ཡོད་
དེ ཀུན་ལ་ཐམས་ཅད་( སྙིང་རྗེ་ཡི། །སྦྱིན་པར་བྱེད་པས་སྦྱིན་པ་རྫོགས། །ཆགས་བཅས་ཡན་
ལག་བཅད་ཀྱང་ནི། །མི་འཁྲུག་བཟོད་དང་ཚུལ་ཁྲིམས་ཀྱི །བསྐལ་བརྒྱཪ་བསྟོད་པས་
བརྩོན་འགྲུས་ཀྱི། །དེ་མ་ཐག་ལ་ཏིང་འཛིན་བློའི། ) རྐང་པ་དྲུག་ཅེས་སོགས་ཀྱི་རྐང་པ་
པ་བརྗོད་ཟིན་ལྟར་ཡིན་པའི་ཕྱིར།དྲུག་གི་དོན་བཤད་ཚུལ་
འོ་ན། བསོད་ནམས་བྱ་བའི་གཞི་ཞེས་མདོ་ལས་གསུངས་ན དེ་གང་ཡིན་ཞེ་ན
བཤད་དུ་ཡོད་དེ་གསུམ་པོ་བསོད་ནམས་བྱ་བ་དང །།།དེའི་གཞི་དཔེར་ན་ལས་ལམ་
བཞིན། །ཞེས་འབྱུང་བ་ལས། སྦྱིན་པ་ལས་བྱུང་བའི་བསོད་ནམས་བྱ་བའི་གཞི། ཚུལ་ཁྲིམས་
ལས་བྱུང་བའི་བསོད་ནམས་བྱ་བའི་གཞི། སྒོམ་པ་ལས་བྱུང་བའི་བསོད་ནམས་བྱ་བའི་གཞི་
བཤད་པ་དང་གསུམ་ཡོད་པའི་ཕྱིར། དང་པོ་ཡོད་དེ། ངོ་བོ་དང་འབྲས་བུ་འཆད་པའི་དབང་དུ་
བྱས་ནས། གང་གིས་སྦྱིན་བྱེད་དེ་སྦྱིན་པ། །མཆོད་དང་ཕན་གདགས་འདོད་པ་ཡིས། །ལུས་དང་
ངག་ལས་སློང་དང་བཅས། །དེ་འབྲས་ལོངས་སྤྱོད་ཆེན་པོ་ཅན། །ཞེས་གསུངས་པ་དང་། དབྱེ་
བའི་དབང་དུ་བྱས་ནས། བདག་གཞན་དོན་ཕྱིར་གཉིས་དོན་ཕྱིར། ། གཉིས་ཀའི་དོན་དུ་མིན་
ཕྱིར་སྦྱིན། ཞེས་གསུངས་པ་དང་སྦྱིན་པའི་ཁྱད་པར་འཆད་པའི་དབང་དུ་བྱས་ནས
གཞུང་འོག་མ་རྣམས་གསུངས་པའི་ཕྱིར། དང་པོ་གྲུབ་སྟེ མཆོད་པ་དང་ཕན་གདགས་
-217-

ར་ཎIn་ཨརྟི་InUri ཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ། ་་ཌ་་571ར་195
པར་འདོད་པའི་རང་བཞིན་ལུས་ངག་གི་ལས་གང་རུང་གིས་བསྡུས་པའི་དགེ་བ་ཀུན་སློང་མ་
ཆགས་པ་བཅས་པ་ཞིག་དེའི་ངོ་བོར་བསྟན་པའི་ཕྱིར གཉིས་པ་གྲུབ་སྟེ བདག་ཁོ་
ནའི་དོན་དུ་སྦྱིན་པ།|གཞན་ཁོ་ནའི་དོན་དུ་སྦྱིན་པ། བདག་གཞན་གཉིས་ཀའི་དོན་དུ་སྦྱིན་པ།
བདག་གཞན་གཉིས་ཀ་མ་ཡིན་པའི་དོན་དུ་སྦྱིན་པ་དང་བཞིར་བསྟན་ཅིང་། མཚན་གཞི་ཡང་
རིམ་པ་བཞིན སོ་སྐྱེས་མཆོད་རྟེན་ལ་ཕུལ་བ་(༡༣༢ན)དང་། འཕགས་པ་ཆགས་བྲལ་
གྱིས་སེམས་ཅན་ལ་སྦྱིན་པ་དང འཕགས་པ་ཆགས་བཅས་དང་། སོ་སྐྱེས་སེམས་ཅན་
ལ་སྦྱིན་པ་དང་། འཕགས་པ་ཆགས་བྲལ་གྱིས་མཆོད་རྟེན་ལ་ཕུལ་བ་རྣམས་ཡིན་པའི་ཕྱིར
རྩ་རྟགས་གསུམ་པ་གྲུབ་སྟེ། དེ་ཡི་ཁྱད་པར་སྦྱིན་བདག་དང་། །དངོས་དང་ཞིང་གི་ཁྱད་པར་
ལས། །ཞེས་སྦྱིན་བདག་དང་། དངོས་པོ་དང་། ཞིང་གི་ཁྱད་པར་གསུམ་གསུངས་པའི་ཕྱིར། དང་
པོའི་དབང་དུ་བྱས་ནས སྦྱིན་བདག་ཁྱད་འཕགས་དད་སོགས་ཀྱིས། །གུས་ལ་སོགས་
པས་སྦྱིན་པར་བྱེད། །དེ་ཕྱིར་བཀུར་བསྟི་རྒྱ་ཆེན་དང་། །དུས་དང་བར་ཆད་མེད་པར་རྙེད།
ཅེས་གསུངས་པ་དང་། གཉིས་པའི་དབང་དུ་བྱས་ནས། ཁ་དོག་ལ་སོགས་ཕུན་སུམ་དངོས། །དེ་
ལས་གཟུགས་བཟང་གྲགས་ལྡན་དང་། །དགའ་དང་ཤིན་ཏུ་གཞོན་ཤ་དང་། དུས་སུ་རེག་ན་
བདེ་ལུས་འགྱུར། །ཞེས་གསུངས་པ་དང་གསུམ་པའི་དབང་དུ་བྱས་ནས། འགྲོ་དང་སྡུག་
བསྔལ་ཕན་འདོགས་དང་། །ཡོན་ཏན་རྣམས་ཀྱིས་ཞིང་ཁྱད་འཕགས། །མཆོག་ནི་གྲོལ་བས་
གྲོལ་བའམ། །བྱང་ཆུབ་སེམས་དཔའ་ཡིས་བརྒྱད་པ། །འཕགས་པ་མིན་ཡང་ཕ་མ་དང་།
ནད་པ་དང་ནི་ཆོས་སྨྲ་དང་། །སྐྱེ་མཐའི་བྱང་ཆུབ་སེམས་དཔའ་ལ། །ཡོན་ནི་གཞལ་དུ་མེད་
པ་ཡིན །ཞེས་པ་རྣམས་ཡིན་པའི་ཕྱིར། དང་པོ་གཉིས་གོ་སླ། གསུམ་པ་གྲུབ་སྟེ། དུད་འགྲོ་དང་།
ནད་ཀྱིས་སྡུག་བསྔལ་བ་དང་། ཕན་འདོགས་པ་ཕ་མ་དང་། ཚུལ་ཁྲིམས་དང་ལྡན་པ་སོགས་
ཞིང་དུ་བསྟན་ཅིང༌ཁྱད་པར་གྲོལ་བ་དགྲ་བཅོམ་པས་དགྲ་བཅོམ་པ་ལ་བྱིན་ན་ཟང་ཟིང་
གི་སྦྱིན་པའི་མཆོག་དང་། བྱང་ཆུབ་སེམས་(༡༣༢བ)དཔའི་སྦྱིན་པ་ཡང་དེ་དང་འདྲ་བར་
-218-

ཆོས་མངོན་པ་མཛོད་ཀྱི་དགོངས་པ་ལེགས་པར་བཤད་པ་ཤེས་བྱ་རབ་གསལ་ལས་གནས་གསུམ་པ་འཇིག་རྟེན་བསྟན་པ།
གསུངས་པ་དང་། སྤྱིར་ན་མདོ་ལས་སྦྱིན་པ་བརྒྱད་དུ་གསུངས་པའི་ཕྱིར། གོང་དུ་བཤད་པ་
རྣམས་ཀྱི་ཞཪ་བྱུང་ཀྱང་བཤད་དུ་ཡོད་དེ། ལས་ཆེ་ཆུང་བཤད་པ་དང༌། ལས་བསགས་མ་
བསགས་བཤད་པ་གཉིས་སུ་ཡོད་པའི་ཕྱིར། དང་པོ་གྲུབ་སྟེ། མཇུག་དང་ཞིང་དང་གཞི་དང་
ནི། །སྦྱོར་དང་སེམས་པ་བསམ་པ་སྟེ། །དེ་དག་ཆུང་དང་ཆེ་བ་ལས། །ལས་ཀྱང་ཆུང་དང་ཆེ་བ་
ཉིད། །ཅེས་འབྱུང་བ་ལས། འཇུག་པ་སོགས་རྒྱུ་དྲུག་ཆེ་ཆུང་ལས། ལས་ཀྱང་ཆེ་ཆུང་དུ་འགྱུར་
བའི་ཕྱིར། གཉིས་པ་གྲུབ་སྟེ། བསམ་བཞིན་པ་དང་རྫོགས་པ་དང་།མི་འགྱོད་གཉེན་པོ་མེད་
པ་དང༌། །འཁོར་དང་རྣམ་པར་སྨིན་པ་ལས། །བསགས་པའི་ལས་ཞེས་བྱ་བ་ཡིན། །ཞེས་འབྱུང་
བ་ལས། བསམ་བཞིན་དུ་བྱས་པ་དང་། རྫོགས་པར་བྱས་པ་དང་། འགྱོད་པ་མེད་པ་དང་
གཉེན་པོ་མེད་པ་དང་། འཁོར་ཏེ་རྗེས་སུ་ཡི་རང་བ་ཁ་སོགས་དང་། རྣམ་སྨིན་འབྱིན་པར་ངེས་པ་
ནི་བསགས་པའི་ལས་སུ་འཇོག་པའི་ཕྱིར།
7 ཁོ་ན་རེ། སོ་སྐྱེས་མཆོད་རྟེན་ལ་ཕུལ་བ་དེ་བདག་གི་དོན་དུ་སྦྱིན་པ་ཡིན་པ་དེ་མི་འཐད་དེ།
ཞིང་དེས་ལོངས་སྤྱོད་པ་མེད་པའི་ཕྱིར། ཞེ་ན། མ་ཁྱབ་སྟེ། མཆོད་རྟེན་ལ་བཏང་རྒྱུས་བྱུང་བའི།
བསོད་ནམས་ལེན་མེད་བྱམས་སོགས་བཞིན། །ཞེས་འབྱུང་བ་ལས དེ་མེད་ཀྱང་བཏང་བའི་
བསོད་ནམས་ཡོད་པའི་ཕྱིར དཔེར་ན སེམས་ཅན་ལ་བྱམས་པ་བསྒོམ་པ་བཞིན་ནོ
་འོ་ན། ཞིང་ངབཟང་པོ་ལ་བྱིན་པས་འབྲས་བུ་ཡིད་འོང་འབྱིན་ན། ཞིང༌ངན་པ་ལ་བྱིན་
པས་ཡིད་མི་འོངས་འབྱིན་ནམ་ཞེ་ན་མ་ཡིན་ཏེ། རྒྱུ་ལས་འབྲས་བུ་མི་འཁྲུལ་ཕྱིར། ངན་པའི་
ཞིང་(༡༣༣ན) ལའང་འབྲས་ཡིད་འོང་། །ཞེས་གསུངས་པས་གྲུབ་པའི་ཕྱིར།
གཉིས་པ་ཚུལ་ཁྲིམས་ལས་བྱུང་བའི་བསོད་ནམས་བྱ་བའི་གཞི་བཤད་དུ་ཡོད་དེ། འཆལ་
པའི་ཚུལ་ཁྲིམས་མི་དགེའི་གཟུགས། །དེ་སྤོངས་ཚུལ་མི་ཁྲིམས་རྣམ་གཉིས་སོ། །སངས་རྒྱས་
ཀྱིས་ནི་བཅས་པ་ཡང་། །རྣམ་དག་ཡོན་ཏན་བཞི་ལྡན་ནོ། །འཆལ་ཁྲིམས་དེའི་རྒྱུས་འཕེན་མ་
བྱུང་། །དེ་གཉེན་པོ་དང་ཞི་ལ་རྟེན། །ཞེས་འབྱུང་བ་ལས། ལུས་ངག་གི་འཆལ་ཚུལ་མི་དགེ་
-219-

༦༢ ཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ
བའི་གཟུགས་སྤོང་བའི་སྤོང་བདུན་རྣམ་པར་རིག་བྱེད་སྦྱོར་མཇུག་གང་རུང་གིས་བསྡུས་
པ་དང་། དངོས་གཞི་རྣམ་པར་རིག་བྱེད་མ་ཡིན་པས་བསྡུས་པའི་ཚུལ་ཁྲིམས་ཡོད་ཅིང་། དེར་
མ་ཟད་ཆང་སྤོང་བ་སོགས། སངས་རྒྱས་ཀྱིས་བཅས་པ་ཡང་ཚུལ་ཁྲིམས་ཡིན་པ་དང་ཚུལ་
ཁྲིམས་རྣམ་པར་དག་པ་དེ་ནི་ཡོན་ཏན་བཞི་དང་ལྡན་པའི་ཕྱིར་ཏེ། འཆལ་ཁྲིམས་དང་དེའི་
རྒྱུ་ཉོན་མོངས་པས་གནོད་པ་མ་བྱུང་བ་གཉིས་དང་། དེའི་གཉེན་པོ་རྟེན་པ་ང ཞི་བ་པ་དང་
མྱང་འདས་ཐོབ་པར་བྱེད་པ་རྣམས་དང་ལྡན་པའི་ཕྱིར།
གསུམ་པ་བསྒོམ་པ་ལས་བྱུང་བའི་བསོད་ནམས་བྱ་བའི་གཞི་བཤད་དུ་ཡོད་དེ། མཉམ་
པར་བཞག་པའི་དགེ་བ་ནི། །བསྒོམས་པའོ་སེམས་ལ་བསྒོ་ཕྱིར་རོ། །ཞེས་གསུངས་པ་གོ་སླ་
བའི་ཕྱིར།
འོ་ན། སྦྱིན་པས་ལོངས་སྤྱོད་ཆེན་པོ་ཅན་དུ་བཤད་ན། ཚུལ་ཁྲིམས་དང་བསྒོམ་པས་
ཅིར་འགྱུར་ཞེ་ན་བཤད་དུ་ཡོད་དེ། མཐོ་རིས་དོན་དུ་ཚུལ་ཁྲིམས་དང་། །འབྲལ་བའི་དོན་དུ་
བསྒོམ་གཙོའི་ཕྱིར། །ཞེས་གསུངས་པ་ལྟར་ཡིན་པའི་ཕྱིར། ཞར་བྱུང་ཚངས་པའི་བསོད་ནམས་
བཞི་ཡང་བཤད་དུ་ཡོད་དེ། བསྐལ་(༡༣༣ བ)པར་མཐོ་རིས་དགའ་གནས་ཕྱིར། །བཞི་ཡི་
ཚངས་པའི་བསོད་ནམས་ཡིན། །ཞེས་འབྱུང་བ་ལས ས་ཕྱོགས་གཙང་མར་དེ་བཞིན་
གཤེགས་པའི་སྐུ་གདུང་གི་མཆོད་རྟེན་བྱེད་པ་དང་ཕྱོགས་བཞིའི་དགེ་འདུན་ལ་ཀུན་དགའ་
རྭ་བ་འབུལ་བ་དང། སངས་རྒྱས་ཀྱི་ཉན་ཐོས་ཐ་དད་དུ་བྱ་བ་འདུམས་པ་དང་། བྱམས་པ་ཚད་
མེད་བསྒོམ་པ་རྣམས་ཡིན་པའི་ཕྱིར། ཇི་སྐད་བཤད་པ་ལྟར་གྱི་ཟང་ཟིང་གི་སྦྱིན་པར་མ་ཟད།
ཆོས་ཀྱི་སྦྱིན་པའང་ཡོད་དེ། ཆོས་སྦྱིན་ཉོན་མོངས་ཅན་མིན་པས། །མདོ་སོགས་ཡང་དག་ཇི་
བཞིན་སྟོན། །ཞེས་འབྱུང་བ་ལས། སེམས་ཉོན་མོངས་ཅན་རྙེད་བཀུར་དང་། གྲགས་པ་འདོད་
པ་མ་ཡིན་པས་མདོ་སྡེ་སོགས་གསུང་རབ་ཡན་ལག་བཅུ་གཉིས་ཡང་དག་པར་སྟོན་པ་དེ་
ཆོས་སྦྱིན་ཡིན་པའི་ཕྱིར། སེམས་ཉོན་མོངས་དང་འདྲེས་པའམ། ལོག་པར་འཆད་ན། ཕན་ཡོན་
-220-

ཆོས་མངོན་པ་མཛོད་ཀྱི་དགོངས་པ་ལེགས་པར་བཤད་པ་ཤེས་བྱ་རབ་གསལ་ལས་གནས་གསུམ་པ་འཇིག་རྟེན་བསྟན་པ
མེད་པར་མ་ཟད་ཉེས་དམིགས་ཆེ་བ་ཡིན་ཏེ འདིའི་རང་འགྲེལ་ལས། གང་དག་ཆོས་ལོག་
པར་འཆར་བར་བྱེད་པའམ། སེམས་ཉོན་མོངས་པ་ཅན་རྙེད་པ་དང་། བཀུར་སྟི་དང་། གྲགས་
པ་འདོད་པས་འཆད་པ་དེ་དག་ནི། བདག་ཉིད་ཀྱི་བསོད་ནམས་ཆེན་པོ་ཉམས་པར་བྱེད་
པ་ཡིན་ནོ། །ཞེས་གསུངས་པའི་ཕྱིར
ཆ་མཐུན་གྱི་དགེ་བ་རྣམ་པར་གསུམ་ཡོད་དེ། བསོད་ནམས་མྱང་ངན་འདས་པ་དང་།
ངེས་འབྱེད་ཆ་འཐུན་དགེ་རྣམས་གསུམ། །ཞེས་འབྱུང་བ་ལས། བསོད་ནམས་ཆ་མཐུན། ཐར་
པ་ཆ་མཐུན། ངེས་འབྱེད་ཆ་མཐུན་དང་གསུམ་དུ་ཡོད་ཅིང་། ཐར་པ་ཆ་མཐུན་སྐྱེས་པའི་ཚད་དང་
རྟགས་ཀྱང༌། འཁོར་བའི་ཉེས་དམིགས་དང་། མྱང་འདས་ཀྱི་གཏམ་ཐོས་ན་བ་སྤུ་ལྡང་བསོགས་
༡༣༤ ན) ལ་བརྗོད་པའི་ཕྱིར་ཏེ རང་འགྲེལ་ལས གང་ལ་འཁོར་བའི་ཉེས་དམིགས་དང་
བདག་མེད་པ་དང་། མྱང་ངན་ལས་འདས་པའི་ཡོན་ཏན་བརྗོད་པའི་གཏམ་ཐོས་ན། སྤུ་ཟིང་
ཞེས་བྱེད་པ་དང་། མཆི་མ་དཀྲུག་ཅེས་བྱེད་པ་དེ་ལ་ནི། ཐར་པའི་ཆ་དང་མཐུན་པའི་དགེ་བའི་
རྩ་བ་ཡོད་པར་ཤེས་པར་བྱ་སྟེ དབྱར་མྱུ་གུ་སྐྱེས་པ་ལས གཡུལ་གྱི་བསེབས་ན་ས་བོན་ཡོད་
པར་ཤེས་པ་བཞིན་ནོ། །ཞེས་གསུངས་པའི་ཕྱིར།
འཇིག་རྟེན་པའི་ལས་གསུམ་གྱི་རྣམ་གྲངས་འཆད་པ་ནི། རིགས་པས་རབ་ཏུ་བཅུག་པའི་
ལས ཞེས་སོགས་ཤོ་ལོ་ཀ་གཅིག་གིས་དང་། ཆོས་མངོན་པ་ལས་བཤད་པའི་ལས་ཀྱི་རྣམ་
གྲངས་གཞན་འཆད་པ་ལ། ཐར་པ་བླ་ན་མེད་པ་ཡིན ཅེས་པ་ཡན་ཅད་འབྱུང་ངོ་།
སྨྲས་པ། སྔོན་བསགས་ལས་ཀྱི་རྣམ་དཔྱོད་ལྷག་བྱིན་པས། རབ་འབྱམས་ལས་ཀྱི་དབྱེ་བ་
གསལ་བྱེད་པའི། །བསྟན་བཅོས་ལས་ཀྱི་རབ་དབྱེ་ཁོ་བོས་བཤད། །རྣམ་དཀར་ལས་འཕྲོ་ཡོད་ན་
གུས་པས་ཉོན། །ཆོས་མངོན་པ་མཛོད་ཀྱི་དགོངས་པ་ངེས་པ་ལེགས་པར་བཤད་པ་ཤེས་བྱ་
རབ་གསལ་ཞེས་བྱ་བ་ལས གནས་བཞི་པའི་རྣམ་པར་བཤད་པའོ།། །།
-221-

ཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ
ཆོས་མངོན་པ་མཛོད་ཀྱི་དགོངས་པ་ལེགས་པར་བཤད་པ་
2|
ཤེས་བྱ་རབ་གསལ་ཞེས་བྱ་བ་ལས་གནས་
ཨལ་
ཁྲིམས་སྙམ ལྔ་པ་ཕྲ་རྒྱས་བསྟན་པ།
།རྟཌ་ཆེན་
ji ཕྲ་རྒྱས་བཤད་པ།
"Sཋ|ཎ[NNYn
ཤོན་ན་་་་་༼ཕྲ་རྒྱས་དངོས་བཤད་པའི་སྐབས།༽
(༡༣༤ བ)དེ་ལྟར་གནས་བཞི་པར་བསྟན་པའི་ལས་དེ་དག་ཀྱང་ཕྲ་རྒྱས་དང་བཅས་པས་
སྲིད་པ་འགྲུབ་ཀྱི། ཕྲ་རྒྱས་མེད་པར་ནི་མ་ཡིན་ནོ་ཞེས་བསྟན་པའི་ཕྱིར་གནས་ལྔ་པ་གསུངས།
ཕྲ་རྒྱས་ཀྱང་བཤད་དུ་ཡོད་དེ། དངོས་དང་། སྤོང་ཚུལ་དང་། སྤངས་པའི་འབྲས་བུ་ཡོངས་ཤེས་
བཤད་པ་གསུམ་དུ་ཡོད་པའི་ཕྱིར དང་པོ་ཡོད་དེ། ཕྲ་རྒྱས་ཀྱི་མཚན་ཉིད། དབྱེ་བ རྣམ་པའི་
བྱེ་བྲག་དང་། སེམས་ཕྲ་རྒྱས་དང་བཅས་པའི་ཚུལ་དང་། སྐྱེ་ཚུལ་དང་། རྣམ་གྲངས་དང་། གང་
དང་མཚུངས་པར་ལྡན་པ་དང༌། སྒྲིབ་པ་ལྔ་བཤད་པ་སྟེ་བརྒྱད་ཡོད་པའི་ཕྱིར། དང་པོ་ཡོད་དེ།
སྲིད་པའི་རྩ་བ་ཕྲ་རྒྱས། ཞེས་འབྱུང་བ་ལས། སེམས་རྒྱུད་རབ་ཏུ་མ་ཞི་བར་བྱེད་པའི་སེམས་
བྱུང་ཞིག་དེའི་མཚན་ཉིད་དམ་ངོ་བོར་བྱ་ཞིང་། བྱེད་ལས་སྲིད་པའི་རྩ་བ་བརྟན་པར་བྱེད་པ་
ཡིན་པའི་ཕྱིར། དེར་མ་ཟད། ཉོན་མོངས་པས་འཇུག་པ་ན་བྱེད་ལས་བཅུ་ཡང་བྱེད་དོ། རྩ་བ་
བརྟན་བྱེད་རྒྱུད་གནས་བྱེད། །ལུས་ནི་སྐྱེ་བའི་ཞིང་དུ་བསྒྲུབ། །རྒྱུ་མཐུན་སྒྲུབ་བྱེད་ལས་སྲིད་
སྒྲུབ། །རང་ཕྱོགས་ཚུལ་མིན་ཡིད་འཛིན་བྱེད། །དམིགས་པ་རྨོངས་བྱེད་ཤེས་རྒྱུན་ཁྲིད། །དགེ་
བ་ལས་གཡོ་ཁམས་མི་འདའ། །ཞེས་པ་རྣམས་ཡོད་པའི་ཕྱིར། དེའི་དང་པོ་རྩ་བ་བརྟན་པར་
བྱེད་པ་ཡིན་ཏེ ཉོན་མོངས་པའི་ཐོབ་པ་བརྟན་པར་བྱེད་པའི་ཕྱིར། གཞན་རྣམས་ཅུང་ཟད་གོ་
-222-

ཆོས་མངོན་པ་མཛོད་ཀྱི་དགོངས་པ་ལེགས་པར་བཤད་པ་ཤེས་བྱ་རབ་གསལ་ལས་མ་གསུམ་པ་འཇིག་རྟེན་བསྟན་པ
སླའོ། །
གཉིས་པ་དབྱེ་བ་ལ་གཉིས་ཡོད་དེ། རྩ་བའི་དབྱེ་བ། ནང་གསེས་ཀྱི་དབྱེ་བ་གཉིས་སུ་
ཡོད་པའི་ཕྱིར། དང་པོ་ཡོད་དེ། དྲུག །འདོད་ཆགས་དེ་བཞིན་ཁོང་ཁྲོ་དང་། །ང་རྒྱལ་མ་རིག་ལྟ་
བ་དང་། །ཐེ་ཚོམ་ཡིན་ཏེ། ཞེས་འབྱུང་བ་ལས། འདོད་(༡༣༥ན) ཆགས་ཁོང་ཁྲོ། ང་རྒྱལ
ཉོན་མོངས་མ་རིག་པ། ཉོན་མོངས་ཅན་གྱི་ལྟ་བ། ཐེ་ཚོམ་རྣམས་སུ་ཡོད་པའི་ཕྱིར། གཉིས་པ་
ཡོད་དེ། བདུན་དུ་དབྱེ་བ་བཅུར་དབྱེ་བ། དགུ་བཅུ་རྩ་བརྒྱད་དུ་དབྱེ་བ་རྣམས་སུ་ཡོད་པའི་ཕྱིར
དང་པོ་ཡོད་དེ། དེ་དྲུག་ཀྱང་། །འདོད་ཆགས་དབྱེ་བས་བདུན་དུ་བཤད། ཁམས་གཉིས་ལས་
སྐྱེས་སྲིད་འདོད་ཆགས། ཁ་ནི་ནང་དུ་བལྟས་ཕྱིར་དེར། །ཐར་པའི་འདུ་ཤེས་བཟློག་ཕྱིར་བཤད།
ཅེས་འབྱུང་བ་ལས། འདོད་ཆགས་ལ། འདོད་པའི་འདོད་ཆགས་དང་། སྲིད་པའི་འདོད་ཆགས་
གཉིས་སུ་ཕྱེ་བས་བདུན་དང་། ཁམས་གོང་མ་གཉིས་ཀྱི་འདོད་ཆགས་གཉིས ནང་དུ་ཏིང་ངེ་
འཛིན་ལ་སྲིད་པར་ལྟ་བས་སྲིད་པའི་འདོད་ཆགས་ཞེས་གཅིག་ཏུ་བསྡུས་པ་དང་དགོས་པ་
ཡང་གོང་མ་གཉིས་ཀྱི་དངོས་གཞི་ཐོབ་ན། ཐར་པ་ཐོབ་བོ་སྙམ་པའི་འདུ་ཤེས་བཟློག་པའི་ཕྱིར་
དུ་ཡིན་པའི་ཕྱིར།
གཉིས་པ་བཅུར་དབྱེ་བ་ཡོད་དེ། ལྟ་བ་ལྔ༌སྟེ༌འཇིག་ཚོགས་དང༌། །ལོག་དང་མཐར་
འཛིན་ལྟ་བ་དང་། །ལྟ་བ་དང་ནི་ཚུལ་ཁྲིམས་དང་། །བརྟུལ་ཞུགས་མཆོག་ཏུ་འཛིན་དང་བཅུ།
ཞེས་འབྱུང་བ་ལས། ཉོན་མོངས་ཅན་གྱི་ལྟ་བ་ལ་འཇིག་ལྟ ལོག་ལྟ་མཐར་འཛིན་གྱི་ལྟ་བ། ལྟ་
བ་མཆོག་འཛིན། །ཚུལ་ཁྲིམས་བརྟུལ་ཞུགས་མཆོག་འཛིན་ཏེ་ལྟར་ཕྱེ་བ་ལྟ་མིན་ལྟའི་སྟེང་དུ་བ
སྣན་པས་བཅུར་འགྱུར་བའི་ཕྱིར།
གསུམ་པ་དགུ་བཅུ་རྩ་བརྒྱད་དུ་དབྱེ་བ་ཡོད་དེ། འདོད་པའི་སས་བསྡུས་ཀྱི་ཕྲ་རྒྱས་སུམ་
ཅུ་རྩ་དྲུག །གཟུགས་ཀྱི་སས་བསྡུས་ཀྱི་སུམ་ཅུ་རྩ་གཅིག །གཟུགས་མེད་ཀྱི་སས་བསྡུས་(༡༣༥བ)
ཀྱི་སུམ་ཅུ་རྩ་གཅིག་རྣམས་སུ་ཡོད་པའི་ཕྱིར། དང་པོ་གྲུབ་སྟེ། འདོད་པའི་སས་བསྡུས་ཀྱི་
-223-

༑ ཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ། ་་་
མཐོང་སྤང་སུམ་ཅུ་རྩ་གཉིས་དང། དེའི་སས་བསྡུས་ཀྱི་སྒོམ་སྤང་བཞི་རྣམས་ཡོད་པའི་ཕྱིར
དང་པོ་གྲུབ་སྟེ། དེ་དག་བཅུ་དང་བདུན་བདུན་བརྒྱད། །ལྟ་བ་གསུམ་གཉིས་མ་གཏོགས་པ
འདོད་ན་སྡུག་བསྔལ་ལ་སོགས་པ། །མཐོང་བས་རིམ་བཞིན་སྤོང་བར་བྱེད། །ཅེས་འབྱུང་བ་
ལས འདོད་པའི་སས་བསྡུས་ཀྱི་སྡུག་བསྔལ་མཐོང་སྤང་དུ་གྱུར་པའི་ལྟ་བ་དང། ལྟ་མིན་གྱི་ཕྲ་
རྒྱས་བཅུ། ཀུན་འགོག་གཉིས་ལ་ལྟ་བ་དང་པོ་གཉིས་དང༌། ལྔ་པ་མ་གཏོགས་པའི་བདུན་
བདུན་ཏེ་བཅུ་བཞི ལམ་བདེན་ལ་ལྟ་བ་དང་པོ་གཉིས་མ་གཏོགས་པ་བརྒྱད་དེ་སོ་གཉིས་ཡོད་
པའི་ཕྱིར། གཉིས་པ་གྲུབ་སྟེ། བཞི་ནི་སྒོམ་པས་སྤང་བྱ་ཡིན། །ཞེས་འབྱུང བ་ལས། འདོད་པའི་
སས་བསྡུས་ཀྱི་འདོད་ཆགས། ཁོང་ཁྲོ། ང་རྒྱལ། མ་རིག་པ་སྟེ་བཞི་ཡོད་པའི་ཕྱིར། རྩ་རྟགས་
གཉིས་པ་གྲུབ་སྟེ། ཁོང་ཁྲོ་མ་གཏོགས་དེ་དག་ཉིད། །གཟུགས་ཁམས། ཞེས་འབྱུང་བ་ལས
གཟུགས་ཀྱི་སས་བསྡུས་ཀྱི་ཁོང་ཁྲོ་མ་གཏོགས་པའི་སྡུག་བསྔལ་མཐོང་སྤང་དགུ། ཀུན་འགོག་
གཉིས་ལ་དྲུག་དྲུག་སྟེ་བཅུ་གཉིས། ལམ་མཐོང་སྤང་བདུན། ཁོང་ཁྲོ་མ་གཏོགས་པའི་སྒོམ་སྤང་
ཉོན་མོངས་གསུམ་རྣམས་སུ་ཡོད་པའི་ཕྱིར
རྩ་རྟགས་གསུམ་པ་གྲུབ་སྟེ། གཟུགས་མེད་དེ་དང་འདྲ། །ཞེས་བཤད་པས་ཐོན་པའི་ཕྱིར་
དང་། དེ་ལྟར་དགུ་བཅུ་བརྒྱད་དུ་འདོད། །ཅེས་སྤྱིའི་གྲངས་ཀྱང་སྔར་བཞིན་བཤད་པའི་ཕྱིར
ཕྲ་རྒྱས་མཐའ་དག་མཐོང་སྤངས་དང་། སྒོམ་སྤངས་གཉིས་སུ་འདུས་པའང་ཡིན་ཏེ། སྲིད་རྩེ་
ལས་སྐྱེས་བཟོད་(༡༣༦ན)པ་ཡི། །གཞོམ་བྱ་མཐོང་བས་སྤང་བྱ་ཉིད། །ལྷག་སྐྱེས་མཐོང་དང་
སྒོམ་གཉིས་ཀྱིས། །བཟོད་པས་གཞོམ་མིན་སྒོམ་ཁོ་ནས། །ཞེས་འབྱུང་བ་ལས། སྲིད་རྩེའི་སས་
བསྡུས་ཤིང་། མཐོང་ལམ་རྗེས་བཟོད་ཀྱི་ངོ་སྐལ་གྱི་སྤང་བྱ་ཡིན་ན། མཐོང་སྤང་ཁོ་ན་ཡིན་པས་
ཁྱབ། ལྷག་མ་བརྒྱད་ཀྱིས་བསྡུས་པ་རྣམས་མཐོང་སྤང་དང་སྒོམ་སྤང་ཅི་རིགས་པར་འདུ་བའི་
ཕྱིར་ཏེ། འཕགས་པ་རྣམས་ཀྱི་དེ་རྣམས་མཐོང་ལམ་གྱིས་སྤོང༌། བྱིས་པ་རྣམས་ཀྱིས་འཇིག་རྟེན་
པའི་སྒོམ་ལམ་གྱིས་སྤོང་བའི་ཕྱིར་ཏེ། མཐོང་ལམ་བཟོད་པས་གཞོམ་བྱ་མ་ཡིན་པ་རྣམས
-224-

ཆོས་མངོན་པ་མཛོད་ཀྱི་དགོངས་པ་ལེགས་པར་བཤད་པ་ཤེ པ་འཇིག་རྟེན་བསྟན་པ
སྒོམ་ལམ་ཁོ་ནས་སྤོང་དགོས་པའི་ཕྱིར།
འོ་ན། ལྟ་བ་ལྔ་བཤད་པའི་མཚན་ཉིད་དེ་ཇི་ལྟ་བུ་ཡིན་ཞེ་ན། བཤད་དུ་ཡོད་དེ བདག་
དང་བདག་གི་རྟག་ཆད་དང་། །མེད་དང་དམན་ལ་མཆོག་ལྟ་དང་། །རྒྱུ་མིན་ལམ་མིན་དེར་ལྟ་
བ །དེ་དག་ལྟ་བ་ལྔ་ཡིན་ནོ། །ཞེས་འབྱུང་བ་ལས། ཤེས་རབ་ཉོན་མོངས་ཅན་ཡིན་པ་གཞིར་
བཅས་ལ། ཉེན་ལེན་གྱི་ཕུང་པོ་ལ་དམིགས་ནས་རང་དབང་བའི་བདག་གམ་བདག་གི་བར་སྒྲོ་
འདོགས་པ། འཇིག་ལྟའི་མཚན་ཉིད་དང་། དེ་ལ་དམིགས་ནས་རྟག་པའམ་ཆད་པར་སྒྲོ་འདོགས་པ་
མཐར་ལྟའི་མཚན་ཉིད་དང་། ལས་འབྲས་སོགས་མེད་པར་ལྟ་བ། ལོག་ལྟའི་མཚན་ཉིད་དང་
ལྟ་ངན་ལ་དམིགས་ནས་དག་གྲོལ་དུ་སྒྲོ་འདོགས་པ། ལྟ་བ་མཆོག་འཛིན་གྱི་མཚན་ཉིད་དང་།
ཚུལ་ཁྲིམས་དང་བརྟུལ་ཞུགས་ངན་པ་ལ་དམིགས་ནས་དག་གྲོལ་དུ་སྒྲོ་འདོགས་པ ཚུལ་
ཁྲིམས་བརྟུལ་ཞུགས་མཆོག་འཛིན་གྱི་མཚན་ཉིད་ཡིན་པའི་ཕྱིར།
འོ་ན། དབང་ཕྱུག་སོགས་(༡༣༦བ)འགྲོ་བའི་རྒྱུ་མ་ཡིན་པ་ལ་རྒྱུར་མངོན་པར་ཞེན་པ་དེ་
མཐོང་སྤང་གང་ཡིན་ཞེ་ན སྡུག་བསྔལ་མཐོང་སྤང་ཁོ་ན་ཡིན་ཏེ། དབང་ཕྱུག་སོགས་རྒྱུར་
མངོན་ཞེན་པ ། །རྟག་བདག་ཕྱིར་ཅི་ལོག་པ་ཡིས །རབ་ཏུ་འཇུག་པས་དེ་ཕྱིར་ཏེ།།།སྡུག་
བསྔལ་མཐོང་བས་སྤང་བྱ་ཉིད།།ཞེས་འབྱུང་བ་ལས། དེ་ཉིད་རྟག་པ་དང་བདག་ཏུ་ཞེན་པའི་
ཕྱིན་ཅི་ལོག་གི་སྟོབས་ཀྱིས་རབ་ཏུ་འཇུག་པ་ཙམ་ཡིན་ཞིང་། དེ་ཡང་སྡུག་བསྔལ་ཆོས་བཟོད་ཀྱི་
ངོ་སྐལ་གྱི་སྤང་བྱ་ཡིན་པའི་ཕྱིར།
འོ་ན ཕྱིན་ཅི་ལོག་གང་ཡིན། རྟག་བདག་ཕྱིན་ཅི་ལོག་གཉིས་སུ་ངེས་སམ་ཞེ་ན། མ་
ངེས་ཏེ། མི་རྟག་པ་ལ་རྟག་པར་ཕྱིན་ཅི་ལོག་པ་དང་། མི་གཙང་བ་ལ་གཙང་བར་ཕྱིར་ཅི་ལོག་
པ་དང་། སྡུག་བསྔལ་བ་ལ་བདེ་བར་ཕྱིན་ཅི་ལོག་པ་དང་། གང་ཟག་གི་བདག་མེད་ལ་བདག་ཏུ་
ཕྱིན་ཅི་ལོག་པ་དང་བཞི་ཡོད་པའི་ཕྱིར
འོ་ན། ལྟ་བ་གང་ལ་ཕྱིན་ཅི་ལོག་ཏུ་བཞག་པ་ཡིན་ཞེ་ན། བཤད་དུ་ཡོད་དེ། ལྟ་བ་གསུམ་
-225-

ཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ།
ལས་ཕྱིན་ཅི་ལོག །བཞི་ཚན་ཕྱིན་ཅི་ལོག་ཕྱིར་དང༌། །ངེས་རྟོག་ཕྱིར་དང་སྒྲོ་འདོགས་ཕྱིར
སེམས་དང་འདུ་ཤེས་དེའི་དབང་གིས། །ཞེས་འབྱུང་བ་ལས། ལྟ་བ་གསུམ་ཁོ་ན་ལ་བཞག་པའི་
ཕྱིར་ཏེ། མཐར་འཛིན་གྱི་རྟག་ལྟ་ལ་ཕྱིན་ཅི་ལོག་དང་པོ་བཞག །ལྟ་བ་མཆོག་འཛིན་ལ་གཉིས་
པ་དང་གསུམ་པ་བཞག །འཇིག་ལྟ་བ་ལ་བཞི་པ་བཞག་པའི་ཕྱིར་དང་། ལྟ་བ་གཞན་རྣམས་ལ་
དེ་བཞི་མི་འཇོག་པའི་རྒྱུ་མཚན་ཡང་། འཇོག་པའི་རྒྱུ་མཚན་གསུམ་མ་ཚང་བའི་ཆ་ནས་ཡིན་
པའི་ཕྱིར། རྒྱུ་མཚན་མཐའ་གཅིག་ཏུ་ཕྱིན་ཅི་ལོག་པ་དང་། ངེས་པར་རྟོག་པ་དང་། སྒྲོ་འདོགས་
པ་དང་གསུམ་ཡིན་ཞིང་། ཚུལ་ཁྲིམས་དང་བརྟུལ་ཞུགས་མཆོག་འཛིན་ནི། ཡུལ་ལ་(༡༣༧ན)
མཐའ་གཅིག་ཏུ་ཕྱིན་ཅི་ལོག་མ་ཡིན། ལོག་ལྟ་དང་མཐར་འཛིན་གྱི་ཆད་ལྟ་ལ་འདོགས་པ་
མེད ཉོན་མོངས་གཞན་རྣམས་ལ་ངེས་པར་རྟོག་པ་མེད་པའི་ཕྱིར།
། འོ་ན། ཕྲ་རྒྱས་དེ་རྣམས་ལས། ལྟ་བ་ཁོ་ན་ལ་དབྱེ་བ་ཡོད་ཀྱི་གཞན་ལ་མེད་དམ་ཞེ་ན།
མེད་པ་མ་ཡིན་ཏེ ང་རྒྱལ་བདུན་རྣམས་དགུ་གསུམ་མོ། །མཐོང་དང་སྒོམ་པས་ཟད་བྱ་བ
ཞེས་འབྱུང་བ་ལས། ང་རྒྱལ་ལ་ང་རྒྱལ་ཙམ་དང་། ལྷག་པའི་ང་རྒྱལ། ང་རྒྱལ་ལས་ཀྱང་ང་རྒྱལ
ངའོ་སྙམ་པའི་ང་རྒྱལ། མངོན་པའི་ང་རྒྱལ། ཅུང་ཟད་སྙམ་པའི་ང་རྒྱལ། ལོག་པའི་ང་རྒྱལ་ཏེ་
བདུན་ཡོད་ཅིང་། ཡེ་ཤེས་ལ་འཇུག་པ་ལས། ང་རྒྱལ་དགུར་ཡང་བཤད་པའི་ཕྱིར གཞན་ལ་
ལྟོས་ཏེ་བདག་ལ་སྒྲུབ་པ་གསུམ། བདག་ལ་ལྟོས་ཏེ་གཞན་ལ་སྒྲུབ་པ་གསུམ། བདག་ལ་ལྟོས་
ཏེ་གཞན་ལ་འགོག་པ་གསུམ་རྣམས་སུ་ཡོད་ཅིང་། མཚན་གཞི་ཡང་། གཞན་ལས་བདག་ཁྱད་
པར་དུ་འཕགས་སོ་སྙམ་པ་དང་། གཞན་དང་བདག་མཉམ་མོ་སྙམ་པ་དང་། གཞན་ལས་བདག་
དམན་ནོ་སྙམ་པའི་ང་རྒྱལ་གསུམ་ནི་དང་པོ་དང་། བདག་ལས་གཞན་ཁྱད་པར་དུ་འཕགས་སོ་
སྙམ་པ་དང་བདག་དང་གཞན་མཉམ་མོ་སྙམ་པ་དང་། བདག་ལས་གཞན་དམའ་བ་ཡོད་དོ་
སྙམ་པའི་ང་རྒྱལ་གསུམ་གཉིས་པ་དང་བདག་པས་མཆོག་མེད་དོ། །བདག་དང་མཉམ་པ་
མེད་དོ།། བདག་པས་དམན་པ་མེད་སྙམ་པ་གསུམ་ནི་གསུམ་པ་ཡིན་པའི་ཕྱིར་དང་བསྡུ་
-226-

ཆོས་མངོན་པ་མཛོད་ཀྱི་དགོངས་པ་ལེགས་པར་བཤད་པ་ཤེས་བྱ་རབ་གསལ་ལས་གནས་གསུམ་པ་འཇིག་རྟེན་བསྟན་པ
ན་ཐམས་ཅད་ཀྱང་ང་རྒྱལ་བདུན་གྱི་ནང་གསེས་ཀྱི། ང་རྒྱལ་ཙམ་དང་། ལྷག་པའི་ང་རྒྱལ་དང་
ཅུང་ཟད་སྙམ་པའི་ང་རྒྱལ་གསུམ་དུ་འདུས་ཤིང༌། (༡༣༧བ)སྤང་བྱའི་དབང་དུ་བྱས་ན། མཐོང་
སྤང་དང་སྒོམ་སྤང་གཉིས་སུ་འདུ་བའི་ཕྱིར།
གསུམ་པ་རྣམ་པའི་བྱེ་བྲག་བཤད་དུ་ཡོད་དེ། ཀུན་འགྲོ་ཡིན་མིན་དང་། ཟག་བཅས་ཟག་
མེད་གང་ལ་དམིགས་དང་། ངོ་བོ་ཆོས་གསུམ་གང་ཡིན་དང་། དུས་གསུམ་གྱི་ཕྲ་རྒྱས་དུས་
གསུམ་ལ་ལྡན་པའི་ཚུལ་དང་། ཆོས་བཅུ་དྲུག་སེམས་བཅུ་དྲུག་གང་གི་ཡུལ་ཡིན་པ་རྣམས་སུ་
ཡོད་པའི་ཕྱིར དང་པོ་ཡོད་དེ། སྡུག་བསྔལ་རྒྱུ་མཐོང་སྤང་བྱ་བ། །ལྟ་དང་དེ་བཞིན་ཐེ་ཚོམ་
དང་།གང་དེ་ལྷན་ཅིག་མ་འདྲེས་པའི། །མ་རིག་གང་ཡིན་ཀུན་ཏུ་འགྲོ། །དེ་དག་ལས་དགུ་
གོང་དུ་དམིགས། ལྟ་བ་གཉིས་པོ་མ་གཏོགས་སོ། །ཞེས་འབྱུང་བ་ལས། སྡུག་བསྔལ་དང་ཀུན་
འབྱུང་མཐོང་སྤང་གི་ལྟ་བ་བདུན་དང་། ཐེ་ཚོམ་གཉིས་དང་། མ་རིག་པ་གཉིས་ཏེ་བཅུ་གཅིག་ནི་
སྐལ་པ་མཉམ་པའི་ཁམས་ཀུན་ཏུ་འགྲོ་བ་ཡིན། དེ་དག་ལས འཇག་ལྟ་དང། མཐར་ལྟ་གཉིས་
མ་གཏོགས་པ་གཞན་དགུ་ནི་སྐལ་པ་མི་མཉམ་པའི་ཁམས་ཀུན་ཏུ་འགྲོ་བ་ཡང་ཡོད་པའི་ཕྱིར།
འོ་ན །ཕྲ་རྒྱས་ཁོ་ན་ཀུན་འགྲོ་ཡིན་ནམ་ཞེ་ན། མ་ཡིན་ཏེ། དེ་དག་དང་ནི་ལྷན་ཅིག་
གང་།འབྱུང་དེའང་ཀུན་འགྲོ་ཐོབ་མ་གཏོགས། །ཞེས་འབྱུང་པ་ལས།།ཕྲ་རྒྱས་དེ་དག་དང་
ལྷན་ཅིག་འབྱུང་བ་དག་ཀུན་འགྲོ་ཡིན་པའི་ཕྱིར། ཐོབ་པ་ནི་དེར་མ་གཏོགས་ཏེ། དེ་ནི་ཐོབ་
བྱའི་ཆོས་དང་རྒྱུ་མཐུན་དང་རྣམ་སྨིན་འབྲས་མི་གཅིག་པས་འབྲས་བུ་ལོགས་སུ་འབྱིན་པའི་
ཕྱིར། གཉིས་པ་ཡོད་དེ། འགོག་དང་ལམ་མཐོང་སྤང་བྱ་བ། །ལོག་ལྟ་ཐེ་ཚོམ་དེ་དག་དང་།
ལྡན་དང་འབའ་ཞིག་མ་རིག་དང་། །དྲུག་ནི་ཟག་མེད་སྤྱོད་ཡུལ་ཅན། །ཞེས་འབྱུང་བ་ལས
འགོག་པ་དང་ལམ་(༡༣༨ན) མཐོང་བས་སྤང་བར་བྱ་བའི་ལོག་ལྟ་དང་། ཐེ་ཚོམ་དང་། དེ་དག་
མཚུངས་པར་ལྡན་པའི་མ་རིག་པ་དང་། འབའ་ཞིག་སྟེ་རྩ་ཉོན་གཞན་དང་མ་འདྲེས་པའི་མ་རིག་
པ་དང་གཉིས་གཅིག་ཏུ་བྱས་པ་དང་དྲུག་ནི་ཟག་མེད་ཀྱི་སྤྱོད་ཡུལ་དང་། གཞན་རྣམས་ཟག་
-227-

༣རྦ་སྐུ ཞཱང་ཅད་།nSn ཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་
བཅས་ཀྱིའང་སྤྱོད་ཡུལ་ཡིན་པའི་ཕྱིར།
གསུམ་པ་ངོ་བོ་ཆོས་གསུམ་གང་ཡིན་པ་ཡོད་དེ། གོང་མ་ཐམས་ཅད་ལུང་མ་བསྟན།
འདོད་ན་འཇིག་ཚོགས་ལྟ་བ་དང་། །མཐར་འཛིན་ལྷན་ཅིག་མ་རིག་པ། །ལྷག་མ་རྣམས་འདིར་
མི་དགེ་བའོ། །ཞེས་འབྱུང་བ་ལས། ཁམས་གོང་མའི་སས་བསྡུས་ཀྱི་ཉོན་མོངས་ཐམས་ཅད་
ལུང་མ་བསྟན་དང༌། འདོད་པའི་སས་བསྡུས་ཀྱི་འཇིག་ལྟ་མཐར་ལྟ། དེ་དག་དང་མཚུངས་ལྡན་
གྱི་མ་རིག་པ་མཐའ་དག་ཀྱང་ལུང་མ་བསྟན་ཡིན་ཞིང༌། དེའི་སས་བསྡུས་ཀྱི་ཉོན་མོངས་ལྷག་མ་
རྣམས་མི་དགེ་བ་ཁོ་ན་ཡིན་པའི་ཕྱིར།
ཕྲ་རྒྱས་རྣམས་ལས་མི་དགེ་བ་དང་ལུང་མ་བསྟན་གྱི་རྩ་བ་གང་ཡིན་པའང་ཡོད་དེ། འདོད་
ན་འདོད་ཆགས་ཁོང་ཁྲོ་དང་།རྨོངས་རྣམས་མི་དགེའི་རྩ་བ་ཡིན། །ལུང་མ་བསྟན་པའི་རྩ་བ་
གསུམ། །དེ་ནི་སྲེད་དང་མ་རིག་བློ། །ཞེས་འབྱུང་བ་ལས། འདོད་པའི་སས་བསྡུས་ཀྱི་དུག་
གསུམ་གང་ཡིན་གྱིས། མི་དགེ་བའི་རྩ་བ་བྱེད་ཅིང་། དེ་ལས་གཞན་པའི་སྲིད་པ་དང་མ་རིག་པ་
དང་། ཤེས་རབ་ཉོན་མོངས་ཅན་རྣམས་ཀྱིས། ལུང་མ་བསྟན་གྱི་རྩ་བ་བྱེད་པའི་ཕྱིར། དེ་གསུམ་
ལས་གཞན་གསུམ་ལུང་མ་བསྟན་གྱི་རྩ་བ་མ་ཡིན་ཏེ རྣམ་གཉིས་མཐོར་འཇུག་ཕྱིར་དེ་
ལས །གཞན་མིན། ཞེས་འབྱུང་བ་ལས། ཁོང་ཁྲོ་མི་དགེ་བ་ཁོ་ན་ཡིན་པ་དང་ཐེ་ཚོམ་ནི་ཡུལ་
ལ་དེ་(༡༣༨ བ) ཡིན་ནམ་སྙམ་པ་སོགས་ཆ་རྣམ་པ་གཉིས་སུ་འཇུག་པ་དང༌། ང་རྒྱལ་ནི་མཐོན་
པོར་འཇུག་པའི་ཕྱིར། ཉི་འོག་པ་རྣམས་ནི་ལུང་མ་བསྟན་གྱི་རྩ་བ་བཞིར་ཡང་འདོད་པ་ཡིན་ཏེ།
བཞི་ཞེས་ཉི་འོག་པ། །དེ་དག་སྲེད་ལྟ་ང་རྒྱལ་རྨོངས། །བསམ་གཏན་པ་གསུམ་མ་རིག་ལས།
ཞེས་པ་ལས་ཐོན་པའི་ཕྱིར།
འོ་ན། དྲི་བ་ལུང་མ་བསྟན་གང་ཞེ་ན། བཤད་དུ་ཡོད་དེ མགོ་གཅིག་དང་ནི་རྣམ་ཕྱེ་
དང་།དྲི་དང་བཞག་པར་ལུང་བསྟན་པ། །འཆི་དང་སྐྱེ་དང་ཁྱད་པར་འཕགས། །བདག་གཞན་
ལ་སོགས་ལྟ་བུ་ཡིན། །ཞེས་འབྱུང་བ་ལས མགོ་གཅིག་ཏུ་ལན་གདབ་པར་བྱ་བ་དང་། རྣམ་
-228-

ཆོས་མངོན་པ་མཛོད་ཀྱི་དགོངས་པ་ལེགས་པར་བཤད་པ་ཤེས་བྱ་རབ་གསལ་ལས་གནས་གསུམ་པ་འཇིག་རྟེན་བསྟན་པ
པར་ཕྱེ་སྟེ་ལན་གདབ་པར་བྱ་བ་དང། དྲིས་ནས་ལན་གདབ་པར་བྱ་བ་དང། བཞག་པར་ལུང་
བསྟན་པར་བྱ་བ་དང་བཞིར་ཡོད་ཅིང་། མཚན་གཞི་ཡང་རིམ་པ་བཞིན། སེམས་ཅན་འཆིའ མ་
ཞེས་དྲིས་པ་ན་འཆི་ཞེས་མགོ་གཅིག་ཏུ་ལན་གདབ་པ་དང་། སེམས་ཅན་སྐྱེའ མ་ཞེས་དྲིས་པ་ན་
ཉོན་མོངས་པ་དང་བཅས་པ་རྣམས་སྐྱེ་ཡི། ཉོན་མོངས་པ་ཟད་པ་རྣམས་མི་སྐྱེ་ཞེས་རྣམ་པར་ཕྱེ་
སྟེ་ལན་གདབ་པ་དང༌། མི་འདི་ཁྱད་དུ་འཕགས་པའམ་དམན་པ་ཡིན་ཞེས་དྲིས་པ་ན། ལྷ་རྣམས་
ལ་ལྟོས་ཏེ་དྲི་ན་དམན་ནོ་ཞེས་སམ། ངན་སོང་བ་རྣམས་ལ་ལྟོས་ཏེ་དྲི་ན་ཁྱད་པར་དུ་འཕགས་སོ་
ཞེས་ལན་གདབ་པ་དང༌། ཕུང་པོ་རྣམས་ལས་སེམས་ཅན་རྫས་གཞན་ཡིན་ནམ་མིན་ཞེས་དྲི་བ་
ན་བཞག་པར་ལུང་བསྟན་པར་བྱ་བ་རྣམས་ཡིན་པའི་ཕྱིར། སྐབས་འདིའི་རང་འགྲེལ་གྱི་གསུང་
ལ་དཔགས་ན་དྲི་བ་བཞི་པ་ལུང་དུ་མ་བསྟན་པ་དང་། ལན་དང་པོ་གསུམ་ལུང་དུ་བསྟན་པ་དང་།
བཞི་པའི་ལན་བཞག་པས་ཀྱང་དྲི་བ་དེ་ན་(༡༣༩ན)པར་བྱ་དགོས་པ་
འདྲ་སྟེ་དཔྱད་པར་བྱའོ།
བཞི་པ་དུས་གསུམ་གྱི་ཕྲ་རྒྱས་དུས་གསུམ་ལས་ལྡན་ཚུལ་ཡོད་དེ། ཉོན་མོངས་པ་རང་གི་
མཚན་ཉིད་དང་ལྡན་ཚུལ་དང༌། སྤྱིའི་མཚན་ཉིད་དང་ལྡན་ཚུལ་གཉིས་སུ་ཡོད་པའི་ཕྱིར། དང་
པོ་ཡོད་དེ། དུས་གཉིས་ཀྱི་ལྡན་ཚུལ་དང་མ་འོངས་པའི་ལྡན་ཚུལ་གཉིས་སུ་ཡོད་པའི་ཕྱིར
དང་པོ་ཡོད་དེ། འདས་དང་ཉེར་གནས་འདོད་ཆགས་དང་། །ཁོང་ཁྲོ་ང་རྒྱལ་དག་གིས་ནི། །
གང་ལ་དེ་སྐྱེས་མ་སྤངས་པའི། །དངོས་པོ་དེ་དང་ལྡན་པ་ཡིན། །ཞེས་འབྱུང་བ་ལས། འདོད་
ཆགས་ཁོང་ཁྲོ་ང་རྒྱལ་གསུམ་ཡུལ་སྡུག་མི་སྡུག་མཐོ་བ་གསུམ་ལ་རིམ་པ་བཞིན་དམིགས་ནས་
སྐྱེ་ཡི། ཡུལ་ཐམས་ཅད་ལ་དམིགས་ནས་མི་སྐྱེ་བ་དང་། དུས་ཐམས་ཅད་དུ་སྐྱེ་བས་མ་ཁྱབ་
ཅིང༌། ཁྱད་པར་འདས་པ་དང་། ད་ལྟར་བའི་ཆགས་སོགས་གསུམ་གྱི་ཡུལ་གང་ལ་རང་ཉིད་
སྐྱེས་ནས་མ་སྤངས་ཀྱི་བར་དུ་ཡུལ་དེ་དང་རང་རྒྱུད་ལྡན་གྱི་གང་ཟག་དེ་ལ་ལྡན་པར་བྱེད་པའི་
ཕྱིར གཉིས་པ་མ་འོངས་པའི་ལྡན་ཚུལ་ཡོད་དེ། ཡིད་ཀྱི་དེ་དག་མ་འོངས་པས། ། ཀུན་དང་
-229-

12་ཎཌ་ཎ་དྷི་Fཟེ ཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ། ཌ་ཌ་ན་་ཆའོ།མཆ
གཞན་གྱིས་རང་དུས་པ། །མི་སྐྱེ་རྣམས་ཀྱིས་ཐམས་ཅད་དང་། །ཞེས་འབྱུང་བ་ལས། ཡིད་ཀྱི་
འདོད་ཆགས་ཁོང་ཁྲོ་ང་རྒྱལ་དག་གིས མ་འོངས་པ་ཉིད་ཀྱི་ཡུལ་དུས་གསུམ་པ་ཀུན་དང་ལྡན་
པར་བྱེད། གཞན་དབང་ཤེས་རྣམས་ཀྱིས་ད་ལྟར་བ་ཡུལ་དུ་བྱེད་ཅིང་དམིགས་ཀྱིས་བསལ་
ན དབང་ཤེས་མི་སྐྱེ་བའི་ཆོས་ཅན་རྣམས་ཀྱིས་ཡུལ་དུས་གསུམ་པོ་ཐམས་ཅད་པར་
བྱེད་པའི་ཕྱིར།
གཉིས་པ་སྤྱིའི་མཚན་ཉིད་དང་ལྡན་ཚུལ་ཡོད་དེ། ལྷག་མ་ཀུན་གྱིས་ཀུན་དང་ལྡན། ཞེས་
(༡༣༩བ)འབྱུང་བ་ལས། ཉོན་མོངས་ཅན་གྱི་ལྟ་བ་ཐེ་ཚོམ་མ་རིག་པ་རྣམས་ནི་དུས་གསུམ་བ་
ཀུན་གྱི་ཡུལ་སྤང་བྱ་དུས་གསུམ་པ་ཀུན་དང་ལྡན་པར་བྱེད་པའི་ཕྱིར། འོ་ན། དུས་གསུམ་ལས
ད་ལྟར་བ་ལ་དོགས་པ་ཆུང་བས། འདས་པ་དང་མ་འོངས་པ་གཉིས་རྫས་སུ་ཡོད་དམ་མེད
ཡོད་ན་རྟག་རྫས་སུ་འགྱུར་ལ། མེད་ན་ལྡན་པ་མ་ཡིན་པར་འགྱུར་ཞེ་ན། སྐྱོན་དང་པོ་མེད་དེ།
དེ་གཉིས་རྫས་སུ་ཡོད་ཀྱང་འདུས་བྱས་ཀྱི་མཚན་ཉིད་དང་ལྡན་པའི་ཕྱིར། དེ་གཉིས་རྫས་སུ་
ཡོད་པར་ལུང་རིགས་ཀྱིས་གྲུབ་སྟེ། དུས་རྣམས་ཀུན་ཏུ་ཡོད་གསུངས་ཕྱིར། །གཉིས་ཕྱིར་ཡུལ་
ཡོད་ཕྱིར་འབྲས་ཕྱིར། །ཞེས་འབྱུང་བ་ལས། ལུང་གི་དབང་དུ་བྱས་ན་མདོ་ལས དགེ་སློང་དག་
གལ་ཏེ་འདས་པའི་གཟུགས་ཤིག་རྫས་སུ་ཡོད་པར་མ་གྱུར་ན། འཕགས་པ་ཉན་ཐོས་ཐོས་པ་
དང་ལྡན་པ་འདས་པའི་གཟུགས་ལ་མི་ལྟ་བར་ཡང་མི་འགྱུར་བ་ཞིག་ན། གང་གིས་ཕྱིར་འདས་
པའི་གཟུགས་ཡོད་པ་དེའི་ཕྱིར། འཕགས་པ་ཉན་ཐོས་ཐོས་པ་དང་ལྡན་པ་འདས་པའི་གཟུགས་
ལ་མི་ལྟ་བ་ཡིན་ནོ། ཞེས་དང་། མ་འོངས་པ་ལའང་དེ་བཞིན་དུ་གསུངས་པ་དང་། རྣམ་པར་
ཤེས་པ་ནི་གཉིས་ལ་བརྟེན་ནས་སྐྱེའོ། །ཞེས་གསུངས་པ་ཡང་འདས་མ་འོངས་རྫས་སུ་ཡོད་པའི་
དབང་དུ་མཛད་ནས་གསུངས་ཤིང༌། རིག་པའི་དབང་དུ་མཛད་ན་འདས་མ་འོངས་ལ་དམིགས་
པའི་རྣམ་ཤེས་ད་ལྟ་བ་ལ་ཡུལ་ཡོད་པའི་ཕྱིར་དང་། འདས་པའི་ལས་ཀྱི་རྣམ་སྨིན་གྱི་འབྲས་བུ་
འབྱིན་པ་ཡོད་པའི་ཕྱིར། དེས་ན། ལུགས་འདི་ལ་དུས་གསུམ་པོ་རྫས་སུ་ཡོད་པ་ཡིན་ཏེ། དེ་
-230-

ཆོས་མངོན་པ་མཛོད་ཀྱི་དགོངས་པ་ལེགས་པར་བཤད་པ་ཤེས་བྱ་རབ་གསལ་ལས་གནས་གསུམ་པ་འཇིག་རྟེན་བསྟན་པ
ཡོད་སྨྲ་བའི་ཕྱིར་ཐམས་ཅད། །ཡོད་པར་སྨྲ་བ་འདོད། ཅེས་འབྱུང་བ་ལས། དེ་གསུམ་རྫས་
ཡོད་དུ་སྨྲ་བས། གཞི་ཐམས་ཅད་ཡོད་པར་སྨྲ་(༡༤༠ན)བར་འདོད་པའི་ཕྱིར། དེ་སྨྲ་བ་ལའང་
བཞི་ཡོད་དེ དེ་དག །རྣམ་བཞི་དངོས་དང་མཚན་ཉིད་དང༌། གནས་སྐབས་གཞན་གཞན་
འགྱུར་ཞེས་བྱ། །ཞེས་འབྱུང་བ་ལས། དངོས་པོ་གཞན་དུ་འགྱུར་བར་སྨྲ་བ་དང་།མཚན་ཉིད་
གཞན་དུ་འགྱུར་བར་སྨྲ་བ་དང་། གནས་སྐབས་གཞན་དུ་འགྱུར་བར་སྨྲ་བ་དང༌། གཞན་གཞན་
དུ་འགྱུར་བར་འདོད་པ་དང་བཞི་ཡོད་པའི་ཕྱིར། དང་པོ་ནི་བཙུན་པ་ཆོས་སྐྱོབས་ཡིན་ཏེ། དེས་
གསེར་གྱི་སྣོད་བཅོམ་ནས་རྒྱན་གཞན་དུ་བསྒྱུར་བ་ན་དབྱིབས་འགྱུར་ཡང་ཁ་དོག་མི་འགྱུར་བ་
དཔེར་བཀོད་ནས། མྱུ་གུ་ལྟ་བུ་མ་འོངས་པ་ནས་ད་ལྟར་བ་དང་། ད་ལྟར་བ་ནས འདས་པར་
འཇུག་པའི་ཚེ། རྫས་གཞན་དུ་མི་འགྱུར་ཡང་། དངོས་པོ་གཞན་དུ་འགྱུར་བར་འདོད་པའི་ཕྱིར།
གཉིས་པ་ནི་བཙུན་པ་དབྱངས་སྒྲོགས་ཡིན་ཏེ། དེས་སྐྱེས་པ་ཞིག་བུད་མེད་ཀུན་ལ་ཆགས་
ཀྱང་བུད་མེད་གཅིག་ལ་ལྷག་པར་ཆགས་པ་ན། དེ་ལ་ཆགས་ཞེས་བརྗོད་པ་དཔེར་བཀོད་
ནས མྱུ་གུ་སྔར་བཞིན་འཇུག་པའི་ཚེ། དེ་དུས་གསུམ་ཆར་དང་ལྡན་ཡང་མཚན་ཉིད་གང་ཤས་
ཆེ་བའི་སྒོ་ནས་འཇོག་པས་མཚན་ཉིད་གཞན་དུ་འགྱུར་བར་འདོད་པའི་ཕྱིར། གསུམ་པ་ནི་
བཙུན་པ་དབྱིག་བཤེས་ཡིན་ཏེ། དེས་རྩིས་ཀྱི་རིལ་བུ་གཅིག་ཉིད་གཅིག་དང་བརྒྱ་དང་སྟོང་གི་
ཤོ་མིག་ཏུ་བཞག་པ་ན། དེ་དང་དེར་འཇོག་པ་དཔེར་བཀོད་ནས། མྱུ་གུ་སྔར་བཞིན་འཇུག་པའི་
ཚེ བྱ་བ་མ་སྐྱེས་པའི་གནས་སྐབས་ལ་མ་འོངས་པ་དང་། བྱ་བ་སྐྱེས་ལ་མ་འགགས་པ་ད་ལྟར་
བ་དང་བྱ་བ་ཞིག་པ་ལ་འདས་པར་འཇོག་པས་གནས་སྐབས་(༡༤༠བ) གཞན་དུ་འགྱུར་བར་
འདོད་པའི་ཕྱིར།
བཞི་པ་ནི་བཙུན་སངས་རྒྱས་ལྷ་ཡིན་ཏེ། དེས་བུད་མེད་གཅིག་ལ་མ་ཞེས་ཀྱང་བརྗོད། བུ་
མོ་ཞེས་ཀྱང་བརྗོད་པ་དཔེར་བཀོད་ནས། སྔ་ཕྱི་བར་གསུམ་ལ་ལྟོས་ཏེ་འདས་མ་འོངས་ད་ལྟར་
བ་ཞེས་བརྗོད་པས་གཞན་གཞན་དུ་འགྱུར་བར་འདོད་པའི་ཕྱིར།
དེ་ལྟར་ལུགས་བཞི་ལས། དང་པོ་གཉིས་དང་། བཞི་པ་མི་འཐད་དེ། རིམ་པ་བཞིན་
-231-

| ty ་རྫ་ཀE ཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ རྟའོ།ཏཱ ཨཱཿཚེ
གྲངས་ཅན་གྱི་ཕྱོགས་སུ་བསླན་པའི་ཕྱིར་དང་། དུས་གསུམ་འཆོལ་པར་ཐལ་བའི་ཕྱིར་དང་
དུས་རེ་རེ་ཡང་དུས་གསུམ་ཆར་དུ་ཐལ་བར་འགྱུར་བའི་ཕྱིར
—— གསུམ་པ་དེ་ལེགས་པའི་ཕྱོགས་ཡིན་ཏེ། གསུམ་པ་བཟང་སྟེ་བྱ་བ་ཡིས། །དུས་རྣམས་
རྣམ་བཞག །ཅེས་འབྱུང་བ་ལས། བྱ་བ་མི་བྱེད་པ་ན་མ་འོངས་པ་དང༌། བྱེད་པའི་ཚེ་ཆ
བ་དང་། བྱ་བ་འགགས་པ་ན་འདས་པ་ལ་སོགས་པའི་དུས་རྣམ་པར་བཞག་པའི་ཕྱིར། འདི་
ཡང་སྐྱོན་གཏན་མེད་མ་ཡིན་ཏེ། དེ་མཚུངས་ཀྱི་མིག་དབང་། ད་ལྟར་བ་ཡིན་ཀྱང་བྱ་བ་མི་བྱེད་
པའི་ཕྱིར།
འོ་ན། ཐམས་ཅད་ཡོད་སྨྲ་བའི་སྡེ་པ་གང་ཡིན་གྱིས། དུས་གསུམ་ཀ་རྫས་ཡོད་ཁས་ལེན་
ནམ་ཞེ་ན་མ་ཡིན་ཏེ། དུལ་བ་ལྷས། གཞི་ཀུན་པ་དང་འོད་བསྲུངས་སྡེ། །ས་བསྲུངས་སྡེ་དང་
ཆོས་བསྲུངས་སྡེ། །མང་ཐོས་གོས་དམར་སློབ་མ་ནི། །རྣམ་པར་ཕྱེ་སྟེ་སྨྲ་བའི་སྡེ། ཐམས་ཅད་
ཡོད་པར་སྨྲ་བ་ཡིན །ཅེས་བདུན་གསུངས་པའི་རྣམ་པར་ཕྱེ་སྟེ་སྨྲ་བའི་སྡེ་པས དེ་ལྟར་མི་
འདོད་པའི་ཕྱིར།།དེས་ད་ལྟར་བ་དང་། འབྲས་བུ་སྐྱེད་མ་ཟིན་པའི་འདས་པ་རྫས་སུ་ཡོད་པ་
དང་། མ་འོངས་པ་དང་། འབྲས་བུ་བསྐྱེད་ཟིན་པའི་འདས་པ་མེད་ཅེས་རྣམ་པར་ཕྱེ་སྟེ་
སྨྲ་བའི་ཕྱིར།
འོ་ན། ཇི་སྐད་བཤད་པའི་སྤང་བྱ་ཕྲ་རྒྱས་དེ་དག་སྤངས་པ་དང་བྲལ་བ་ལ་ཁྱད་པར་ཅི་
ཡོད་ཅེ་ན། བཤད་(༡༤༡ན) དུ་ཡོད་དེ། སྡུག་བསྔལ་མཐོང་སྤང་བྱ་སྤངས་ཀྱང་། །ཀུན་འགྲོ་
ལྷག་མ་རྣམས་ཀྱིས་ལྡན། །དང་པོའི་རྣམ་པ་སྤངས་ཀྱང་དེའི། །ཡུལ་ཅན་དྲི་མ་ལྷག་རྣམས་
ཀྱིས །ཞེས་འབྱུང་བ་ལས སྤང་བྱ་དེ་དག་སྤངས་ན་བྲལ་བས་མ་ཁྱབ དེ་དང་བྲལ་ན།
སྤངས་པས་ཁྱབ་པའི་ཕྱིར་ཏེ། སྡུག་བསྔལ་ཤེས་པ་སྐྱེས་ལ་ཀུན་འབྱུང་ཤེས་པ་མ་སྐྱེས་པའི་ཚེ
སྡུག་བསྔལ་མཐོང་སྤང་སྤངས་ཀྱང་ཀུན་འགྲོ་ལྷག་མ་ཀུན་འབྱུང་མཐོང་སྤང་རྣམས་དང་ལྡན།
སྒོམ་སྤང་དགུ་ལས་དང་པོའི་རྣམ་པ་སྤངས་ཀྱང་། དེ་ལ་དམིགས་པའི་ཡུལ་ཅན་དྲི་མ་སྒོམ་སྤང་
ཉོན་མོངས་ལྷག་མ་རྣམས་ཀྱི་དམིགས་ནས་ལྡན་པའི་ཕྱིར
ལྔ་པ་ཆོས་བཅུ་དྲུག་སེམས་བཅུ་དྲུག་གང་གི་ཡུལ་ཡིན་པ་ནི། འོ་ན། དངོས་པོ་གང་ལས་
-232-

ཆོས་མངོན་པ་མཛོད་ཀྱི་དགོངས་པ་ལེགས་པར་བཤད་པ་ཤེས་བྱ་རབ་གསལ་ལས་གནས་གསུམ་པ་འཇིག་རྟེན་བསྟན་པ
ཕྲ་རྒྱས་དུ་ཞིག་རྒྱས་པར་འགྱུར་བ་ཡིན་ཞེ་ན། དེ་ཡང་རེ་རེ་ནས་བརྗོད་ན་མང་བས་གོ་སླ་བར་
བཤད་དུ་ཡོད་དེ། ཆོས་བཅུ་དྲུག་ངོས་བཟུང་ནས། སེམས་བཅུ་དྲུག་གི་ཡུལ་དུ་བསྟན་པར་བྱ་བ་
ཡིན་པའི་ཕྱིར་དང་། ཆོས་བཅུ་དྲུག་ཀྱང་ཁོང་ཁྲོ་མ་གཏོགས་པའི་ཁམས་གསུམ་གྱིས་བསྡུས་
སེམས་
པའི་སྤང་བྱ་རིགས་ལྔ་ཚན་པ་གསུམ་སྟེ། བཅོ་ལྔ་དང་། ཟག་མེད་རྣམས་ཡིན་པ་དང་།
བཅུ་དྲུག་ནི་དེ་དག་ཡུལ་དུ་བྱེད་པའི་སེམས་ལ་བརྗོད་པའི་ཕྱིར་རོ། །སྡུག་བསྔལ་རྒྱུ་མཐོང་
གོམས་པ་ཡིས །སྤང་བྱ་འདོད་ཁམས་ལས་སྐྱེས་པ། །རང་གི་གསུམ་དང་གཟུགས་གཏོགས་
གཅིག །དྲི་མེད་རྣམ་ཤེས་སྤྱོད་ཡུལ་ལོ། །(གཟུགས་ཁམས་ལས་སྐྱེས་རང་གི་དང༌། །འོག་
གསུམ་གོང་གཅིག་དྲི་མེད་ཀྱིའང༌། །གཟུགས་མེད་ལས་སྐྱེས་ཁམས་གསུམ་གཏོགས། །གསུམ་
དང་ཟག་མེད་སྤྱོད་ཡུལ་ལོ། །འགོག་དང་ལམ་མཐོང་སྤང་བྱ་ཀུན། །རང་གིས་གླགས་པའི་སྤྱོད་
ཡུལ་ལོ། ཟག་མེད་ཁམས་གསུམ་མཐའ་གསུམ་དང་།ཟག་པ་མེད་པའི་སྤྱོད་ཡུལ་
ལོ། །)ཞེས་སོགས་ལས་ཤེས་པར་འགྱུར་བའི་ཕྱིར།
བཞི་པ་སེམས་ཕྲ་རྒྱས་དང་བཅས་པའི་ཚུལ་བཤད་དུ་ཡོད་དེ། ཉོན་མོངས་(༡༤༡ བ)ཕྲ་
རྒྱས་བཅས་རྣམ་གཉིས །ཉོན་མོངས་ཅན་མིན་རྒྱས་འགྱུར་གྱིས །ཞེས་འབྱུང་བ་ལས
སེམས་ཉོན་མོངས་པ་དང་། ཉོན་མོངས་ཅན་མིན་པ་གཉིས་ཡོད་པའི་དང་པོ་ལ་རྒྱས་པར་འགྱུར་
པ་དང་རྒྱས་པར་མི་འགྱུར་བ་ཕྲ་རྒྱས་དང་བཅས་པ་གཉིས་ཡོད། ཉོན་མོངས་ཅན་མིན་པའི་
སེམས་ལ་རྒྱས་འགྱུར་དང་བཅས་པ་ཡོད་ཀྱི། རྒྱས་པར་མི་འགྱུར་ལ་ཕྲ་རྒྱས་དང་བཅས་པ་ནི་
མེད་དེ། དེ་ཕྲ་རྒྱས་དང་ལྷན་ཅིག་མི་འབྱུང་བའི་ཕྱིར། ལྔ་པ་སྐྱེ་བའི་ཚུལ་བཤད་དུ་ཡོད་དེ། སྐྱེ་
བའི་གོ་རིམ་དང་སྐྱེ་བའི་རྒྱུ་གཉིས་སུ་ཡོད་པའི་ཕྱིར། དང་པོ་ཡོད་དེ། རྨོངས་ལས་ཐེ་ཚོམ་དེ་
ནས་ནི། །ལོག་ལྟ་དེ་ནས་འཇིག་ཚོགས་ལྟ། །དེ་ནས་མཐར་འཛིན་དེ་ནས་ནི། ཚུལ་ཁྲིམས་
མཆོག་འཛིན་དེ་ནས་ལྟ། །རང་གི་ལྟ་ལ་ང་རྒྱལ་ཆགས། །གཞན་ལ་ཞེ་སྡང་དེ་ལྟར་རིམ། ཞེས་
འབྱུང་བ་ལས། ཉོན་མོངས་ཅན་གྱི་མ་རིག་པ་ལས་ཐེ་ཚོམ་སྐྱེ་བ་ནས། ལྟ་བ་མཆོག་འཛིན་ལས་
ང་རྒྱལ་སོགས་སྐྱེ་བའི་བར་དུ་ཡིན་པའི་ཕྱིར། གཉིས་པ་སྐྱེ་བའི་རྒྱུ་ཡོད་དེ། ཕྲ་རྒྱས་སྤངས་པ་མ་
ཡིན་དང་། །ཡུལ་ནི་ཉེ་བར་གནས་པ་དང་། །ཚུལ་བཞིན་མ་ཡིན་ཡིད་བྱེད་ལས། །ཉོན་མོངས་
-233-

IP =SF%F༑n#×༢" ཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ
རྒྱུ་ནི་ཚང་བ་ཡིན། །ཞེས་འབྱུང་བ་ལྟར་ཡིན་པའི་ཕྱིར།
དྲུག་པ་རྣམ་གྲངས་བཤད་དུ་ཡོད་དེ། མདོ་ལས་གསུངས་པའི་རྣམ་གྲངས་དང་། བསྟན་
བཅོས་ལས་གསུངས་པའི་རྣམ་གྲངས་གཉིས་སུ་ཡོད་པའི་ཕྱིར། དང་པོ་ཡོད་དེ། མདོ་ལས།
ཟག་པ་ཆུ་བོ་སྦྱོར་བ་ཉེར་ལེན་ཞེས་པ་རྣམས་རྣམ་གྲངས་ཡིན་པར་གསུངས་པའི་ཕྱིར། དང་པོ་
ལ། འདོད་ཟག་དང་། སྲིད་ཟག་དང་། མ་རིག་པའི་ཟག་པ་དང་(༡༤༢ན)གསུམ་ཡོད་པའི་དང་
པོ་འཆད་པའི་དབང་དུ་བྱས་ནས། འདོད་ན་གཏི་མུག་མ་གཏོགས་པའི། །ཉོན་མོངས་ཀུན་ནས་
དཀྲིས་བཅས་ཟག །ཅེས་འབྱུང་བ་ཉིད་ཀྱིས། འདོད་པའི་ཕྲ་རྒྱས་སོ་དྲུག་ལས་མ་རིག་པ་ལྔ་པོ་
མ་གཏོགས་པའི་ཉོན་མོངས་སོ་གཅིག་དང༌། འཆད་འགྱུར་གྱི་ཀུན་དཀྲིས་བཅུ་ནི་འདོད་ཟག་
ཡིན་ཞེས་པར་འགྱུར་བའི་ཕྱིར། གཉིས་པ་སྲིད་ཟག་ཡོད་དེ། གཟུགས་དང་གཟུགས་ནི་མེད་པ་
ན། །ཕྲ་རྒྱས་ཁོ་ན་སྲིད་པའི་ཟག །དེ་ལུང་མ་བསྟན་ཁ་ནང་བལྟས། །མཉམ་བཞག་ས་པའི་
ཕྱིར་གཅིག་བྱས། །ཞེས་འབྱུང་བ་ལས། གོང་མ་གཉིས་ཀྱི་སས་བསྡུས་པའི་ཉོན་མོངས་པ་ཡིན་
ཅིང༌། དེ༌གཉིས༌གཅིག༌ཏུ༌བསྡུས༌པ་ཡང་བསྒྲིབས་ལུང་མ་བསྟན་དང་། ཁ་ནང་དུ་བལྟས་པ་
དང་མཉམ་བཞག་གི་སས་བསྡུས་པ་གསུམ་དུ་འདྲ་བ་ཡིན་པའི་ཕྱིར།
གསུམ་པ་མ་རིག་པའི་ཟག་པ་ཡོད་དེ། རྩ་བ་མ་རིག་ཡིན་པས་ན། །ལོགས་ཤིག་ཏུ་ནི་
ཟག་པར་བསྟན། །ཞེས་འབྱུང་བ་ལས། ཉོན་མོངས་ཅན་གྱི་མ་རིག་པ་མཐའ་དག་དེ་ཡིན་ཅིང་།
ཟག་པ་ལོགས་པར་སྟོན་པ་ཡང་། །འཁོར་བའི་རྩ་བ་ཡིན་པ་དང་། འདི་སྤངས་ན། ཕྲ་རྒྱས་
གཞན་ཐམས་ཅད་སྤངས་པར་འགྱུར་རོ་ཞེས་རྟོགས་པའི་ཆེད་དུ་ཡིན་པའི་ཕྱིར། ཆུ་བོ་དང་སྦྱོར་
བའང་བཤད་དུ་ཡོད་དེ། ཆུ་བོ་སྦྱོར་བའང་དེ་བཞིན་དུ། །ལྟ་རྣམས་གསལ་ཕྱིར་ལོགས་ཤིག་
བསྟན། །(ཟག་པར་མ་ཡིན་གྲོགས་མེད་རྣམས། །འཇོག་པའི་རྗེས་སུ་མི་མཐུན་ལོ། །)ཞེས་
འབྱུང་བ་ལས། འདོད་པའི་ཟག་པར་བཤད་པ་བཞིན་དུ། དེའི་ཆུ་བོ་དང་སྦྱོར་བ་ཞེས་བྱ་བ་
དང་། སྲིད་ཟག་ལ་ཡང་དེའི་ཆུ་སྦྱོར་ཞེས་བྱ་ཞིང་། ལྟ་བ་ཁམས་(༡༤ ༢བ)གསུམ་ན་བཅུ་གཉིས་
བཅུ་གཉིས་ཏེ་སོ་དྲུག་ནི་ལྟ་བའི་ཆུ་སྦྱོར་ཞེས་ལོགས་སུ་བསྟན་པའི་ཕྱིར་ཏེ། དེ་གསལ་བའི་ཆ་
ནས་ཡིན་པའི་ཕྱིར ཉེར་ལེན་ཀྱང་བཤད་དུ་ཡོད་དེ། ཇི་སྐད་བཤད་ཉིད་མ་རིག་བཅས། །ཉེར་
-234-

ཆོས་མངོན་པ་མཛོད་ཀྱི་དགོངས་པ་ལེགས་པར་བཤད་པ་ཤེས་བྱ་རབ་གསལ་ལས་གནས་གསུམ་པ་འཇིག་རྟེན་བསྟན་པ
ལེན་རྣམས་ཏེ་ལྟ་རྣམ་གཉིས། །ཕྱེ་བའི་ཕྱིར་རོ་མ་རིག་པ། །འཛིན་པར་བྱེད་པ་མིན་ཕྱིར་
བསྲེས། །ཞེས་འབྱུང་བ་ལས། ཇི་སྐད་བཤད་པའི་ཆུ་སྦྱོར་ཉིད་ཁམས་རང་རང་གི་མ་རིག་པ་
དང་བཅས་པ་ནི་ཉེར་ལེན་ཡིན་པའི་ཕྱིར་དང་། ཉེར་ལེན་གསུམ་ཁོ་ནར་མི་འགྱུར་བ་ནི་ལྟ་བ་
ཉེར་ལེན་ལས་ཚུལ་ཁྲིམས་དང་བརྟུལ་ཞུགས་མཆོག་འཛིན་གཉིས་སུ་ཕྱེ་བས་ན། མ་རིག་པ་
ཉེར་ལེན་ལོགས་སུ་མི་སྟོན་པར་ང་བསྲེས་ཏེ་སྟོན་པ་ཡང་གྲོགས་མེད་པར་མ་རིག་པས་སྲིད་པ་མི་
འཛིན་པའི་སྒོ་ནས་ཡིན་པའི་ཕྱིར། སྤྱིར་ཉོན་མོངས་ལ་ཕྲ་རྒྱས་ཞེས་པའི་སྒྲ་དོན་ཡང་བཤད་དུ་
ཡོད་དེ། གང་ཕྱིར་དེ་དག་ཕྲ་བ་དང་།རྗེས་འབྲེལ་རྣམ་གཉིས་རྒྱས་འགྱུར་དང་། །རྗེས་སུ་
འབྲང་བས་དེ་ཡི་ཕྱིར། །ཕྲ་རྒྱས་དག་ཏུ་བཤད་པ་ཡིན། །ཞེས་འབྱུང་བ་ལས། རྟོགས་དཀའ་
བས་ན་ཕྲ་བ་དང་ཐོག་མ་མེད་ནས་ཐོབ་པ་རྗེས་སུ་འབྲེལ་བས་རྒྱུན་མི་ཆད་པ་དང་། དམིགས་
པ་དང་མཚུངས་ལྡན་གྱི་སྒོ་ནས་རྒྱས་པར་འགྱུར་བ་དང༌། བཟློག་བཞིན་དུ་ཡང་ཡང་མངོན་དུ་
འགྱུར་བ་སྟེ་བཞིའི་སྒོ་ནས་དེ་ལྟར་བརྗོད་པའི་ཕྱིར། བྱེ་བྲག་ཏུ་ཟག་པ་ཞེས་གསུངས་པ་སོགས་
ཀྱི་ངེས་ཚིག་ཡོད་དེ། དེ་དག་འཇོག་བྱེད་ཟག་བྱེད་དང༌། །འཁྱེར་བར་བྱེད་དང་འབྱོར་བྱེད་
དང་། །ཉེ་བར་འཛིན་ཕྱིར་ཟག་ལ་སོགས། །དེ་དག་གི་ནི་ངེས་ཚིག་ཡིན། །ཞེས་འབྱུང་བ་ལས
འཁོར་བར་འཇོག་པར་བྱེད་པའམ། སྐྱེ་མཆེད་དྲུག་གི་རྨ་ནང་ནས་ཟག་པར་བྱེད་(༡༤༣ན)པས་
ན་ཟག་པ་དང་། ཡང་སྲིད་དུ་འཁྱེར་བར་བྱེད་པས་ཆུ་བོ་དང་། དེར་འབྱོར་བར་བྱེད་པས་སྦྱོར་
བ་དང་། འཁོར་བར་ཉེར་བར་འཛིན་པར་བྱེད་པས་ཉེར་ལེན་ཞེས་བརྗོད་པའི་ཕྱིར།
གཉིས་པ་བསྟན་བཅོས་ལས་གསུངས་པའི་རྣམ་གྲངས་ཡོད་དེ དེ་དག་ཀུན་ཏུ་སྦྱོར་
སོགས་ཀྱི། དབྱེ་བས་ཡང་རྣམ་ལྔར་བཤད་དོ། །ཞེས་འབྱུང་བ་ལས། ཀུན་སྦྱོར་འཆིང་བ་ཕྲ་
རྒྱས་ཉེར་ལེན་ཀུན་དཀྲིས་ཞེས་པ་ལྔ་ཡང་མིང་གིས་གསུངས་པའི་ཕྱིར། དེ་ཡང་སྤྱིར་ཀུན་སྤྱོར་
རྩ་ཉོན་དྲུག་གི་ཀུན་སྦྱོར། ཚུལ་ཁྲིམས་དང་བརྟུལ་ཞུགས་མཆོག་འཛིན་གྱི་ཀུན་སྦྱོར། ཕྲག་
དོག་དང་སེར་སྣའི་ཀུན་སྦྱོར་སོགས་གསུམ་ཡོད་པ་ལས་མཆོག་འཛིན་གཉིས་ཀྱི་ཀུན་སྦྱོར་ལྟ་
བའི་ཀུན་སྦྱོར་ལས་ལོགས་སུ་སྟོན་པའི་རྒྱུ་མཚན་ཡོད་དེ། རྫས་དང་མཆོག་འཛིན་འདྲ་བའི་
ཕྱིར། །ལྟ་གཉིས་ཀུན་ཏུ་སྦྱོར་གཞན་ནོ། །ཞེས་འབྱུང་བ་ལས། ལྟ་བ་དང་པོ་གསུམ་ཁམས་
-235-

ཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ  ཿ "i =} ཚོ
གསུམ་ན་རྫས་བཅོ་བརྒྱད་ཡོད་པ་བཞིན་དུ། འདི་གཉིས་ཀྱང་དེ་ཡོད་པར་འདྲ་བ་དང་དང་པོ་
གསུམ་བཟུང་བར་འདྲ་ཞིང་། འདི་གཉིས་མཆོག་ཏུ་འཛིན་བྱེད་དུ་འདྲ་བས། དེ་ལྟར་བཞག་
པའི་ཕྱིར། ཀུན་དཀྲིས་རྣམས་ལས་ཕྲག་དོག་དང་སེར་སྣའི་ཀུན་སྦྱོར་ལོགས་པར་སྟོན་པའི་རྒྱུ་
མཚན་ཡོད་དེ། གང་ཕྱིར་གཉིས་ཀ་གཅིག་ཏུ་ནི། །མི་དགེ་རང་དབང་དེ་ཡི་ཕྱིར། །ཕྲག་དོག་
སེར་སྣ་དེ་དག་ལས། །ལོགས་ཤིག་ཀུན་སྦྱོར་གཉིས་སུ་བཤད། །ཞེས་འབྱུང་བ་ལས དེ་
གཉིས་མཐའ་གཅིག་ཏུ་མི་དགེ་བ་རང་དབང་ཅན་དུ་གཅིག་པས་དེ་ལྟར་བཞག་པའི་ཕྱིར།
འོ་ན། མདོ་ལས ཐ་མའི་ཆ་མཐུན་ལྔ་སྤངས་པས་ཕྱིར་མི་འོང་བའོ །(༡༤༣བ)ཞེས་
གསུངས་པའི་དོན་གང་ཡིན་ཞེ་ན། བཤད་དུ་ཡོད་དེ། ཐ་མའི་ཆ་དང་མཐུན་རྣམ་ལྔ། །གཉིས་
ཀྱིས་འདོད་ལས་མི་འདའ་ལ། །གསུམ་པོ་ཡིས་ནི་ཕྱིར་ཟློག་བྱེད། །ཞེས་འབྱུང་བ་ལས། མཐོང་
སྤང་ཀུན་སྦྱོར་གསུམ་གྱི་སྟེང་དུ་འདོད་པ་ལ་འདུན་པ་དང་གནོད་སེམས་དང་ལྔ་ནི་ནི་ཐ་མའི་
ཆ་མཐུན་ལྔ་ཡིན་ལ། ཕྱིར་མི་འོང་འབྲས་གནས་རྣམས་དེ་ལྔ་སྤངས་པའི་ལྡོག་ཆ་ནས་འཇོག་
པའི་ཕྱིར་ཏེ། དེ་ལྔ་ཕྱིར་མི འོང་ཞུགས་པའི་སྤང་བྱའི་གཙོ་བོ་གང་ཞིག དེ་ལྔ་ཕྱིར་མི་འོང་གིས་
སྤངས་སོ་ཞེས་རྟོགས་པའི་ཆེད་དུ་ཡིན་པའི་ཕྱིར དང་པོ་གྲུབ་སྟེ། ཐ་མའི་ཆ་དང་མཐུན་རྣམ་
ལྔ། །ཞེས་སོགས་འབྱུང་བ་ལྟར ཉོན་མོངས་ཕྱི་མ་གཉིས་ཀྱིས་རང་རྒྱུད་ལྡན་གྱི་གང་ཟག་
འདོད་པ་ལས་མི་འདའ་བར་བྱེད། དང་པོ་གསུམ་པོ་ཡིས་ནི་འདོད་ཡོན་ལས་ལན་གཅིག་འདས་
ཀྱང་ཡང་ཕྱིར་ལྡོག་པར་བྱེད་པའི་ཕྱིར། མཐོང་སྤང་ཀུན་སྦྱོར་གསུམ་ནི་འཇིག་ལྟ་ཀུན་བརྟགས།
ཚུལ་ཁྲིམས་བརྟུལ་ཞུགས་མཆོག་འཛིན། ཐེ་ཚོམ་རྣམས་ཡིན་ལ། རྒྱུན་ཞུགས་འབྲས་གནས་
རྣམས་དེ་གསུམ་སྤངས་པའི་ལྡོག་ཆ་ནས་འཇོག་པའི་རྒྱུ་མཚན་ཡོད་དེ། སྒོ་དང་རྩ་བས་བསྡུས་
ཕྱིར་གསུམ། །ཞེས་འབྱུང་བ་ལས། མཐོང་སྤང་ཉོན་མོངས་ཐམས་ཅད་གསུམ་པོ་དེར་འདུ་བའི་
ཕྱིར། གཞན་ཡང་། རྒྱུན་ཞུགས་དེ་དེ་གསུམ་སྤངས་པའི་ལྡོག་ཆ་ནས་འཇོག་པའི་རྒྱུ་མཚན་ཡོད་
དེ། གསུམ་པོ་དེ་རྒྱུན་ཞུགས་ཞུགས་པའི་སྤང་བྱའི་གཙོ་བོ་གང་ཞིག །དེ་གསུམ་རྒྱུན་ཞུགས་
འབྲས་གནས་ཀྱིས་སྤངས་སོ་ཞེས་རྟོགས་པའི་ཆེད་དུ་ཡིན་པའི་ཕྱིར། དང་པོ་གྲུབ་སྟེ། གསུམ་
པོ་དེ་ཐར་པར་བགྲོད་པའི་གེགས་ཀྱི་(༡༤༤ ན)གཙོ་བོ་ཡིན་པའི་ཕྱིར་ཏེ འགྲོ་མི་འདོད་དང་
-236-

ཆོས་མངོན་པ་མཛོད་ཀྱི་དགོངས་པ་ལེགས་པར་བཤད་པ་ཤེས་བྱ་རབ་གསལ་ལས་གནས་གསུམ་པ་འཇིག་རྟེན་བསྟན་པ
ལམ་ནོར་དང༌། །ལམ་ལ་ཐེ་ཚོམ་དེ་སྙེད་གཅིག །ཐར་པར་བགྲོད་ལ་གེགས་བྱེད་པ། །དེ་ཡི་
ཕྱིར་ན་གསུམ་བསྟན་ཏོ། །ཞེས་འབྱུང་བ་ལས། འཇིག་ལྟས་དང་པོར་ཐར་པར་འགྲོ་མི་འདོད་
པར་བྱེད། ཚུལ་ཁྲིམས་བརྟུལ་ཞུགས་མཆོག་འཛིན་གྱིས་བར་དུ་ལམ་ནོར་བར་འཁྲིད་པར་
བྱེད། ཐེ་ཚོམ་གྱིས་ཐར་ལམ་ལ་ཐེ་ཚོམ་ཟ་བར་བྱེད་པའི་ཕྱིར་ཏེ དཔེར་ན། ཡུལ་གཞན་དུ་
བགྲོད་པ་ལ་གེགས་བྱེད། འགྲོ་མ་འདོད་པ། ལམ་ནོར་བ། ལམ་ལ་ཐེ་ཚོམ་ཟ་བ་དང་གསུམ་
ཡོད་པ་ལྟ་བུ་ཡིན་པའི་ཕྱིར། གོང་མའི་ཆ་མཐུན་ལྔ་ཡང་ཡོད་དེ། གོང་མའི་ཆ་དང་མཐུན་ལྔ་
ཉིད། །གཟུགས་དང་གཟུགས་མེད་ལས་སྐྱེས་པའི །འདོད་ཆགས་གཉིས་རྒོད་ང་རྒྱལ་
རྨོངས། །ཞེས་འབྱུང་བ་ལས། གཟུགས་གཟུགས་མེད་ཀྱི་འདོད་ཆགས་གཉིས་དང་། རྒོད་པ་
དང་ང་རྒྱལ་དང་། མ་རིག་པ་རྣམས་ཡིན་པའི་ཕྱིར་དང༌། ཉན་ཐོས་དགྲ་བཅོམ་པ་རྣམས་དེ་
ལྔ་སྤངས་པའི་ལྡོག་ཆ་ནས་འཇོག་པའི་རྒྱུ་མཚན་སྔར་བཤད་པས་གོ་ནུས་པ་ཡིན་པའི་ཕྱིར།
འཆིང་བ་ཡང་ང་བཤད་དུ་ཡོད་དེ། ཚོར་བའི་དབང་གིས་འཆིང་བ་གསུམ །ཞེས་གསུངས་པ་ཉིད་
ཀྱིས དུག་གསུམ་གྱིས་འཆིང་བ་གསུམ་ཡོད་ཅིང་། ཉེ་ཉོན་ཀྱང་ཡོད་དེ། ཉོན་མོངས་ལས་
གཞན་ཉོན་མོངས་ཅན། །སེམས་བྱུང་འདུ་བྱེད་ཕུང་ཞེས་པ། །གང་དེའང་ཉེ་བའི་ཉོན་མོངས་
ཏེ །དེ་དག་ཉོན་མོངས་ཞེས་མི་བྱ། །ཞེས་འབྱུང་བ་ལས། རྩ་ཉོན་ལས་གཞན་པའི་ཉོན་མོངས་
ཉི་ཤུ་རྩ་བཞི་ཉེ་ཉོན་ཡིན་པའི་ཕྱིར།(༡༤༤ བ) ཀུན་དཀྲིས་ཀྱང་བཤད་དུ་ཡོད་དེ། ངོ་ཚ་མེད་དང་
ཁྲེལ་མེད་དང༌། །ཕྲག་དོག་སེར་སྣ་རྒོད་པ་དང་། །འགྱོད་དང་རྨུགས་དང་གཉིད་དང་ནི། །ཀུན་
ནས་དཀྲིས་པ་རྣམ་པ་བརྒྱད། །ཞེས་འབྱུང་བ་ལས་བརྒྱད་ཡོད་ཅིང་། སྒྲ་དོན་ཀྱང་། སྲིད་པའི་
བཙོན་རར་ཀུན་ནས་དཀྲིས་པར་བྱེད་པས་དེ་སྐད་དུ་བརྗོད་པའི་ཕྱིར། དེ་བརྒྱད་པོ་གང་གིས་
ཀུན་ནས་སློང་བ་ཡོད་དེ།།ཁྲོ་དང་འཆབ་པའོ་འདོད་ཆགས་ཀྱིས། །ངོ་ཚ་མེད་རྒོད་སེཪ་སྣ་
བསླང་། །འཆབ་པ་རྩོད་དོ་མ་རིག་ལས། །རྨུགས་དང་གཉིད་དང་ཁྲེལ་མེད་དོ། །ཐེ་ཚོམ་ལས་
འགྱོད་ཁྲོ་བ་དང༌། །ཕྲག་དོག་ཁོང་ཁྲོའི་རྒྱུ་ལས་འབྱུང་། །ཞེས་འབྱུང་བ་ལས། འདོད་ཆགས་
ཀྱིས་ངོ་ཚ་མེད་པ་དང་། རྒོད་པ་དང་། སེར་སྣ་བསླངས། འཆབ་པ་གང་གིས་བསླང་བ་རྩོད་པ་
སྟེ ཁ་ཅིག་སྲེད་པས་བསླང་ཞེས་དང་། ཁ་ཅིག་མ་རིག་པས་བསླང་ཞེས་འདོད་པ་ཡོད། རྨུགས་
-237-

ཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ།
པ་སོགས་གསུམ་མ་རིག་པས་བསླང་། འགྱོད་པ་ནི་ཐེ་ཚོམ་ལས་དང༌ཁྲོ་བ་སོགས་གསུམ་
ཁོང་ཁྲོའི་རྒྱུ་ལས་འབྱུང་བའི་ཕྱིར
གཞན་ཡང་། ཉོན་མོངས་པ་ལས། ལུས་ལ་དྲི་མ་བཞིན་དུ་འབྱུང་བ་དྲུག་ཡོད་དེ། གཞན་
ཡང་ཉོན་མོངས་དྲི་མ་དྲུག །སྒྱུ་དང་གཡོ་དང་རྒྱགས་པ་དང་། །དེ་བཞིན་འཚིག་དང་ཁོན་འཛིན་
དང་། །རྣམ་འཚེ། ཞེས་འབྱུང་བ་ལྟར་ཡིན་པའི་ཕྱིར། དེ་རྣམས་གང་གི་ཆར་གཏོགས་པའང་
ཡོད་དེ། སྒྱུ་དང་རྒྱགས་པ་ནི། །འདོད་ཆགས་ལས་སྐྱེས་ཁོན་འཛིན་དང་། །རྣམ་འཚེ་ཁོང་ཁྲོ་
ལས་སྐྱེས་སོ། །འཚིག་པ་ལྟ་བ་མཆོག་འཛིན་ལས། །གཡོ་ནི་ལྟ་བས་ཀུན་ནས་བསླང་། །ཞེས་
པ་ལས་གྲུབ་པའི་ཕྱིར། དེ་རྣམས་ཁམས་གང་ན་ཡོད་ཀྱང་ཡོད་དེ འདོད་དང་བསམ་གཏན་
དང་པོ་ན། །གཡོ་སྒྱུ་ཚངས་པས་འདྲིད་ཕྱིར་རོ། །རྨུགས་རྒོད་རྒྱགས་པ་ཁམས་གསུམ་
ན། །(༡༤༥ན) གཞན་དག་འདོད་ཁམས་ལས་སྐྱེས་པ། །ཞེས་འབྱུང་བ་ལས། གཡོ་སྒྱུ་གཉིས་
འདོད་ཁམས་དང་། བསམ་གཏན་དང་པོ་ན་དང་རྨུགས་སོགས་གསུམ་ཁམས་གསུམ་ཆར་
དང་། གཞན་རྣམས་འདོད་ཁམས་ཀྱི་ས་པ་ཡིན་པའི་ཕྱིར། བདུན་པ་གང་དང་མཚུངས་པར་ལྡན་
པ་བཤད་དུ་ཡོད་དེ། མཐོང་སྤང་བྱ་གཉིད་ང་རྒྱལ་བཅས། །( ཡིད་ཀྱི་རྣམ་ཤེས་ས་པ་ཡིན། །ཉེ་
བའི་ཉོན་མོངས་རང་དབང་ཡང༌། །གཞན་ནི་རྣམ་ཤེས་དྲུག་རྟེན་ཅན། །བདེ་བ་དག་དང་འདོད་
ཆགས་སུ༌། །མཚུངས་ལྡན་ཞེ་སྡང་བཟློག་པའོ། །མ་རིག་པ་དག་ཐམས༌ཅད༌དང༌། །མེད་ལྟ་
ཡིད་བདེ་སྡུག་བསྔལ་དང༌། །ཡིད་མི་བདེ་དང་ཐེ་ཚོམ་མོ། །གཞན་ཡིད་བདེ་དང་འདོད་ལས་
སྐྱེས། །བཏང་སྙོམས་དང་ཀུན་ས་གོང་མ། །ས་ཇི་བཞིན་དུ་རང་རང་དང༌། །འགྱོད་དང་ཕྲག་
དོག་ཁྲོ་བ་དང༌། །རྣམ་འཚེ་ཁོན་དུ་འཛིན་པ་དང༌། །འཚིག་པ་ཡིད་མི་བདེ་བ་དང༌། །སེར་སྣ་
དག་ནི་བཟློག་པ་ཡིན། །གཡོ་དང་སྒྱུ་དང་འཆབ་དང་གཉིད། །གཉིས་ཀ་དང་ལྡན་བདེ་དག་
དང༌། །རྒྱགས་པ་བཏང་སྙོམས་ཀུན་ཏུ་འགྲོ །བཞི་པོ་གཞན་ནི་ལྔ་དག་དང༌། །)ཅེས་སོགས་
ང་བ་ལས་ཐོན་པའི་ཕྱིར།འབྱུང་བ་༧
བརྒྱད་པ་སྒྲིབ་པ་ལྔ་བཤད་པ་ཡོད་དེ། འདོད་པའི་འདུན་པ གནོད་སེམས། གཉིད་རྨུགས་
གཉིས། རྒོད་འགྱོད་ཐེ་ཚོམ་སྟེ་ལྔ་ཡིན་ལ དེ་རྣམས་སྒྲིབ་པ་ལོགས་པར་འཇོག་པ་དང་།
-238-

ཆོས་མངོན་པ་མཛོད་ཀྱི་དགོངས་པ་ལེགས་པར་བཤད་པ་ཤེས་བྱ་རབ་གསལ་ལས་གནས་གསུམ་པ་འཇིག་རྟེན་བསྟན་པ།
གཉིད་རྨུགས་གཉིས་གཅིག་དང་། རྒོད་འགྱོད་གཉིས་གཅིག་ཏུ་བྱེད་པ་ནི འདོད་ན་སྒྲིབ་
རྣམས་མི་མཐུན་དང་། །ཟས་དང་བྱ་བ་གཅིག་པའི་ཕྱིར། །གཉིས་གཅིག་ཕུང་པོ་གནོད་བྱེད་
དང་། །ཐེ་ཚོམ་ཕྱིར་ན་ལྔ་ཉིད་དོ། །ཞེས་འབྱུང་བ་ལས་གྲུབ་པའི་ཕྱིར་ཏེ། སྒྲིབ་པ་དང་པོ་
གཉིས་ཀྱིས་ཚུལ་ཁྲིམས་ཀྱིས་ཕུང་པོ་ལ་གནོད་པ་དང་། གསུམ་པས་ཤེས་རབ་ཀྱི་ཕུང་པོ་དང་
བཞི་པས་ཏིང་ངེ་འཛིན་གྱི་ཕུང་པོ་ལ་གནོད་པ་དང་། ལྔ་པས་བདེན་པ་བཞི་ལ་ཐེ་ཚོམ་ཟ་བར་
བྱེད་པའི་ཆ་ནས་ལོགས་པར་བཞག་ཅིང་། གཉིད་རྨུགས་གཉིས་མི་མཐུན་པ་གཉེན་པོ་
གཅིག །རྒྱུ་ཟས་གཅིག ལས་སུ་བྱ་བ་གཅིག་པ་དང་། རྒོད་འགྱོད་གཉིས་ཀྱང་དེ་གསུམ་གཅིག་
པའི་ཆ་ནས་དེ་ལྟར་བཞག་པའི་ཕྱིར།
ོ༑ ༼ཕྲ་རྒྱས་སྤོང་ཚུལ་འཆད་པའི་སྐབས།༽
གཉིས་པ་ཇི་ལྟར་སྤོང་བའི་ཚུལ་ཡོད་དེ མཐོང་སྤང་སྤོང་ཚུལ་དང་། སྒོམ་སྤང་སྤོང་ཚུལ་
གཉིས་ཡོད་པའི་ཕྱིར། དང་པོ་ཡོད་དེ། དམིགས་པ་ཡོངས་སུ་ཤེས་པ་དང་། །དེ་ལ་དམིགས་ངཔ་
ཡང་དག་པར། །ཟད་དང་དམིགས་པ་སྤངས་པས་སོ། །ཞེས་འབྱུང་བ་ལས།(༡༤༥བ)སྡུག་ཀུན་
མཐོང་སྤང་གཉིས་ལྟ་བུ་རང་ས་ལ་དམིགས་པ་དང་། འགོག་ལམ་མཐོང་སྤང་གཉིས་ལྟ་བུ་ཟག་
མེད་ལ་དམིགས་པ་རྣམས་བདེན་བཞིའི་རང་གི་མཚན་ཉིད་ཡོངས་སུ་ཤེས་པས་སྤོང་བ་དང་
འདོད་པའི་སས་བསྡུས་ཀྱི་སྤང་བྱ་ཁམས་གོང་མ་ལ་དམིགས་པ་དགུ་ནི་གོང་སས་བསྡུས་པའི་
བདེན་པ་མ་ཤེས་ཀྱང་། དེ་རྣམས་ལ་དམིགས་པའི་རང་སའི་ཀུན་འགྲོ་རྣམས་ཡང་དག་པར་
ཟད་པས་སྤོང་བ་དང་། འགོག་ལམ་མཐོང་སྤང་ཟག་བཅས་ལ་དམིགས་པ་རྣམས་ནི་ཟག་མེད་
ཀྱི་ཡུལ་ཅན་གྱི་ཕྲ་རྒྱས་རྣམས་སྤངས་པས་སྤོང་བ་སོགས་ཡིན་ཞིང་། སྤོང་ཚུལ་ཡང་དུས་གཅིག་
ལ་སྤོང་བ་ཡིན་པའི་ཕྱིར
གཉིས་པ་སྒོམ་སྤང་སྤོང་ཚུལ་ནི གཉེན་པོ་སྐྱེས་པས་ཟད་པར་འགྱུར། །ཞེས་འབྱུང་བ་
ལས། གཉེན་པོ་སྒོམ་ལམ་བར་ཆད་མེད་ལས་ཆུང་འབྲིང་ཆེན་པོ་དགུ་རིམ་གྱིས་སྐྱེས་པས
-239-

ཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ། ཌ་
སྤང་བྱ་སྒོམ་སྤང་ཆེ་འབྲིང་ཆུང་ངུ་ཟད་པར་འགྱུར་བའི་ཕྱིར། གཉེན་པོ་ཡང་བཤད་དུ་ཡོད།
གཉེན་པོ་རྣམ་བཞི་སྤོང་བ་དང་། །གཞི་དང་བསྲིངས་ཉིད་རྣམ་པར་ནི། །སུན་འབྱིན་ཞེས་བྱ་
དམིགས་པ་ལས།།།ཉོན་མོངས་པ་ནི་སྤང་བྱར་འདོད། །( མཚན་ཉིད་མི་མཐུན་མི་མཐུན་
ཕྱོགས། །ཡུལ་རྣམ་ཆད་དང་དུས་ཀྱིས་ཏེ། །འབྱུང་དང་ཚུལ་ཁྲིམས་ཕྱོགས་དང་ནི། །དུས་
གཉིས་རིང་བ་ཉིད་ལྟ་བུའོ།།།ལན་གཅིག་ཏུ་ཟད་དེ་དག་གི །བྲལ་བའི་ཐོབ་པ་ཡང་དང་
ཡང༌། །གཉེན་པོ་སྐྱེས་དང་འབྲས་ཐོབ་དང༌། །དབང་པོ་རྣམ་པར་འཕེལ་རྣམས་སུ། །) ཞེས་
འབྱུང་བ་ལས། སྤོང་བའི་གཉེན་པོ། གཞིའི་གཉེན་པོ། ཐག་བསྲིང་བའི་གཉེན་པོ། རྣམ་པར་
སུན་འབྱིན་པའི་གཉེན་པོ་རྣམས་སུ་ཡོད་པའི་ཕྱིར།
༼སྤངས་པའི་འབྲས་བུ་ཡོངས་ཤེས་འཆད་པའི་སྐབས
. གསུམ་པ་སྤངས་པའི་འབྲས་བུ་ཡོངས་ཤེས་བཤད་དུ་ཡོད་དེ། ཡོངས་སུ་ཤེས་དགུ་འདོད་
པ་ན། །དང་པོ་རྣམ་གཉིས་ཟད་ལ་གཅིག །གཉིས་ཟད་པ་ནི་དེ་གཉིས་སོ། །དེ་བཞིན་གོང་མའི་
དེ་གསུམ་ཉིད། །ཡོངས་སུ་ཤེས་པ་གཞན་གསུམ་སྟེ། །ཐ་མའི་ཆ་དང་མཐུན་གཟུགས་
དང་།ཟག་པ་ཀུན་ཟད་དྲུག་བཟོད་འབྲས། །ལྷག་མ་རྣམས་ནི་ཤེས་པའི་ཡིན། །( མི་ལྕོགས་
མེད་འབྲས་ཐམས་ཅད་དོ། །བསམ་གཏན་རྣམས་ཀྱི་ལྔའམ་བརྒྱད། །ཉེ་བར་བསྡོགས་པའི་
གཅིག་ཡིན་ཏེ། །གཟུགས་མེད་དངོས་གཞི་གསུམ་གྱི་ཡང༌། །ཐམས་ཅད་འཕགས་པའི་ལམ་གྱི་
ཡིན། །འཇིག་རྟེན་པའི་གཉིས་རྗེས་ཀྱི་ཡང༌། །ཆོས་ཤེས་པའི་ནི་གསུམ་ཡིན་ནོ། །དེའི་ཕྱོགས་
མཐུན་གྱི་དྲུག་དང་ལྔ། )ཞེས་འབྱུང་བ་ལས། འདོད་པའི་སས་བསྡུས་ཀྱི་སྡུག་(༡༤༦ན)ཀུན་
མཐོང་སྤང་ཟད་པའི་ཡོངས་ཤེས་གཅིག །འགོག་ལམ་མཐོང་སྤང་ཟད་པའི་ཡོངས་ཤེས་གཉིས་
ཏེ་གསུམ་ཁམས་གོང་མའི་སས་བསྡུས་ཀྱི་སྡུག་ཀུན་མཐོང་སྤང་སྤངས་པའི་ཡོངས་ཤེས་
གཅིག །འགོག་ལམ་མཐོང་སྤང་ཟད་པའི་ཡོངས་ཤེས་གཉིས་ཏེ་གསུམ། ཐ་མའི་ཆ་མཐུན་ལྔ་
ཟད་པའི་ཡོངས་ཤེས། གཟུགས་ཁམས་ཀྱི་ཟག་པ་ཟད་པའི་ཡོངས་ཤེས། གཟུགས་མེད་ཀྱི་
-240-

ཆོས་མངོན་པ་མཛོད་ཀྱི་དགོངས་པ་ལེགས་པར་བཤད་པ་ཤེས་བྱ་རབ་གསལ་ལས་གནས་གསུམ་པ་འཇིག་རྟེན་བསྟན་པ
ཟག་པ་ཟད་པའི་ཡོངས་ཤེས་ཏེ་ཡོངས་ཤེས་དགུ་ཡོད་པའི་ཕྱིར་དང༌། དེ་རྣམས་ཀྱི་དང་པོ་དྲུག་
མཐོང་ལམ་གྱི་འབྲས་བུ་དང༌། ལྷག་མ་རྣམས་སྒོམ་ལམ་གྱི་འབྲས་བུ་ཡིན་པའི་ཕྱིར
འོ་ན། མཐོང་སྤང་སྤངས་པའི་ཡོངས་ཤེས་དང་། སྒོམ་སྤང་སྤངས་པའི་ཡོངས་ཤེས་གཉིས་
གང་ལ་བཞག་པ་ཡིན་ཞེ་ན བཤད་དུ་ཡོད་དེ བྲལ་བའི་ཐོབ་པ་ཟག་མེད་དང་། །སྲིད་རྩེ་
ཉམས་པར་བྱས་པ་དང་། །རྒྱུ་གཉིས་ཀུན་ཏུ་བཅོས་པའི་ཕྱིར། །ཡོངས་ཤེས་ཁམས་ལས་འདས་
པ་ལས། །ཞེས་འབྱུང་བ་ཉིད་ཀྱིས་བྲལ་ཐོབ་ཟག་མེད་གསར་དུ་སྐྱེས་པ་དང་། སྲིད་རྩེའི་སྤང་བྱ་
ཕྱོགས་གཅིག་ཉམས་པར་བྱས་པ་དང་། ཀུན་འགྲོའི་རྒྱུ་གཉིས་ཀུན་ཏུ་བཅོམ་པ་ལས་མཐོང་
སྤང་སྤངས་པའི་ཡོངས་ཤེས་དེ་བཞག །ཁམས་རིལ་པོ་ལས་འདས་ཏེ་ཆགས་པ་དང་བྲལ་བ་
ལས་སྒོམ་སྤང་སྤངས་པའི་ཡོངས་ཤེས་དེ་བཞག་པའི་ཕྱིར།
འོ་ན། གང་ཡོངས་ཤེས་དུ་དང་ལྡན་པ་ཡིན་ཞེ་ན། བཤད་དུ་ཡོད་དེ། གཅིག་མིན་མཐོང་
ལ་གནས་པ་ནི། །ལྔ་ཡི་བར་དང་ཡང་དག་ལྡན། །སྒོམ་ལ་གནས་པ་དྲུག་གམ་ནི། །གཅིག་གམ་
ཡང་ན་གཉིས་དང་ངོ་། །ཞེས་འབྱུང་བ་ལས གང་ཟག་གཅིག་སོ་སྐྱེས་ནི་ཡོངས་ཤེས་གང་དང་
ཡང་མི་ལྡན། མཐོང་(༡༤༦ བ)ལམ་ལ་གནས་པ་ནི་ཡོངས་ཤེས་གཅིག་ནས་ལྔའི་བར་དང་ལྡན་
པ་ཡོད སྒོམ་ལམ་ལ་གནས་པ་འདོད་པ་ལ་ཆགས་པ་དང་མ་བྲལ་ན། ཡོངས་ཤེས་དང་པོ་དྲུག་
དང་ལྡན་པ་ཡོད། འདོད་པ་ལ་ཆགས་བྲལ་གྱི་ཕྱིར་མི་འོང་སྒོམ་ལམ་པ་ནི། ཐ་མའི་ཆ་མཐུན་ལྔ་
སྤངས་པའི་ཡོངས་ཤེས་གཅིག་ཁོ་ན་དང་ལྡན། ཕྱིར་མི་འོང་དེས་གཟུགས་ལ་ཆགས་བྲལ་བྱེད་
པའི་ཚེ་ནི། གཟུགས་ཁམས་ཀྱི་ཟག་པ་ཟད་པའི་ཡོངས་ཤེས་བསྣབསྣན་ནས། ཡོངས་ཤེས་གཉིས་
དང་ལྡན་པ་ཡོད། དགྲ་བཅོམ་པ་ནི་གོང་མའི་ཆ་མཐུན་ལྔ་སྤངས་པའི་ཡོངས་ཤེས་གཅིག་པུ་དང་
ལྡན་པ་ཡིན་པའི་ཕྱིར།
འོ་ན། གཟུགས་ལ་ཆགས་པ་དང་མ་བྲལ་བའི་ཕྱིར་མི་འོང་དང་། དགྲ་བཅོམ་པ་ནི་ཡོངས་
ཤེས་ཪེ་ཪེ་ཁོ་ན་དང་ལྡན་པའི་རྒྱུ་མཚན་ཅི་ཡིན་ཞེ་ན་བཤད་དུ་ཡོད་དེ། ཁམས་ལས་འདོད་
ཆགས་བྲལ་བ་དང་། །འབྲས་བུ་ཐོབ་ཕྱིར་དེ་དག་བསྡོམས། །ཞེས་འབྱུང་བ་ལས། སྔར་ཡོངས་
ཤེས་མང་པོ་ཐོབ་ཀྱང་བསྡོམས་ཏེ་གཅིག་ཏུ་འཇོག་པའི་ཕྱིར་ཏེ། དགྲ་བཅོམ་པ་ཁམས་གསུམ་
-241-

ཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ
ཀ་ལ་ཆགས་པ་དང་བྲལ་བ་དང༌། ཕྱིར་མི་འོང་གིས་དགེ་སྦྱོང་ཚུལ་གྱི་འབྲས་བུ་ཐོབ་པ་ཡིན་
པའི་ཕྱིར། ཡོངས་ཤེས་དེ་རྣམས་གཏོང་ཐོབ་ཀྱང་ཡོད་དེ། ལ་ལ་གཅིག་གཉིས་ལྔ་དང་དྲུག
གཏོང་སྟེ་ཐོབ་པ་ལྔ་མིན་ནོ། །ཞེས་འབྱུང་བ་ལྟར་ཡིན་པའི་ཕྱིར།
སྨྲས་པ སྤང་བྱ་ཕྲ་རྒྱས་ངོས་བཟུང་ནས། །དེ་རྣམས་ཇི་ལྟ ང་ཚུལ་དང༌། །སྤངས་པའི་
འབྲས་བུ་ཡོངས་ཤེས་དགུ །མདོ་ཙམ་གོ་སླའི་ངག་གིས་བཤད། །ཅེས་བར་སྐབས་ཀྱི་ཚིགས་སུ་
བཅད་པ་ཉམས་དགའི་བློས་སོ།
ཆོས་མངོན་པ་མཛོད་ཀྱི་དགོངས་པ་ལེགས་པར་བཤད་པ་ཤེས་བྱ་རབ་གསལ་ཞེས་བྱ་བ་
ལས་གནས་ལྔ་པའི་རྣམ་པར་བཤད་པའོ།། །། ཀ ཀ་ད གས་ཀ ཀཀ
ཆ་ཎ་ཌ་ལོ་གཞ་ཌ།རྟ་བ། ལྟ་། རྟ་ཎྚི་
ཌཟོ༞་ཥཆེ་ཥཥ་ཊའི་ཇས་究
Iཆrmm། ། ཾ་ཋ mm ཅ་ཌ་་་ཆ།།ཨོཾ་m
ཌཌ་། ཥི་ཞངཨོ་ཚ་།|:ཁོ་བས་ན་ཁས
བཅག་ང་ཟླ་བའི་༡༧༤་།།
23རཚོ ཤ1 |:ཁ?
ར་ལ་ཤ་རྩེ་མོ་
མཚོན་
༡ ང་ཆང་ཤ་ཇ་
-242-

ཆོས་མངོན་པ་མཛོད་ཀྱི་དགོངས་པ་ལེགས་པར་བཤད་ང གསུམ་པ་འཇིག་རྟེན་བསྟན་པ
ཆོས་མངོན་པ་མཛོད་ཀྱི་དགོངས་པ་ལེགས་པར་བཤད་པ་
ཤེས་བྱ་རབ་གསལ་ཞེས་བྱ་བ་ལས་གནས་
དྲུག་པ་ལམ་བསྟན་པ།
༼དམིགས་ཡུལ་བདེན་བཞི་ན་རྟོགས་དང་བཅས་པ་འཆད་པའི་སྐབས།༽
༡༤༧ ན)དེ་ལྟར་ས་ལྔ་པར་ཉོན་མོངས་པ་སྤངས་པས་ཡོངས་ཤེས་ཐོབ་པར་བཤད་
ན གཉེན་པོ་གང་གིས་སྤངས་པས་འཐོབ་པ་ཡིན་ཞེ་ན། བཤད་དུ་ཡོད་དེ། བདེན་པ་མཐོང་
དང་བསྒོམས་པ་ལས། །ཉོན་མོངས་སྤངས་པ་ཞེས་བཤད་པ། །ཞེས་བདེན་པ་མངོན་སུམ་དུ་
རྟོགས་པ་དང༌། རྟོགས་ཟིན་གོམས་པར་བྱ་བ་ལས་ཐོབ་བོ་ཞེས་གསུངས། མཐོང་སྒོམ་གྱི་ལམ་
ཡང་ཡོད་དེ། སྒོམ་པའི་ལམ་ནི་རྣམ་གཉིས་ཏེ། །མཐོང་བ་ཞེས་བྱ་ཟག་པ་མེད། །ཅེས་འབྱུང་
བ་ཉིད་ཀྱིས་བསྟན་པར་བཤད་ཟིན་པའི་ཕྱིར།
འོ་ན། བདེན་པ་ལ་ཇི་ཙམ་ཡོད་ཅེ་ན། བཤད་དུ་ཡོད་དེ བཞིར་དབྱེ་བ་དང་། གཉིས་
སུ་དབྱེ་བ་གཉིས་ཡོད་པའི་ཕྱིར། དང་པོ་ཡོད་དེ། བདེན་པ་དག་ནི་བཞིར་བཤད་དོ། །སྡུག་
བསྔལ་ཀུན་འབྱུང་དེ་བཞིན་དུ། འགོག་དང་ལམ་སྟེ་དེ་ལྟར་ན། །དེ་དག་ཇི་ལྟར་མངོན་རྟོགས་
རིམ། །ཞེས་འབྱུང་བ་ལྟར་ཡིན་པའི་ཕྱིར།
དེ་ཡང་དང་པོ་སྡུག་བསྔལ་བདེན་པ་ལ་གསུམ་དུ་ཡོད་ཅིང་། འཁོར་བ་མཐའ་དག་དེ་
གསུམ་ཅི་རིགས་པ་ལས་མ་འདས་པ་ཡིན་ཏེ། ཡིད་འོང་ཡིད་དུ་མི་འོང་དང་། །དེ་ལས་གཞན་
ཟག་བཅས་རྣམ་ཉིད། །སྡུག་བསྔལ་ཉིད་གསུམ་ལྡན་པའི་ཕྱིར། །ཅི་རིགས་མ་ལུས་སྡུག་
བསྔལ་ལོ། །ཞེས་འབྱུང་བ་ལས། ཚོར་བ་ཡིད་འོང་གི་གཞན་དབང་དུ་གྱུར་པ་རྣམས། འགྱུར་
བའི་སྡུག་བསྔལ་གྱིས་མནར། ཚོར་བ་ཡིད་མི་འོང་གི་གཞན་དབང་དུ་གྱུར་པ་རྣམས། སྡུག་
-243-

། ཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ།
བསྔལ་གྱི་སྡུག་བསྔལ་གྱིས་མནར། ཚོར་བ་བཏང་སྙོམས་ཀྱི་གཞན་དབང་དུ་གྱུར་པ་རྣམས།
ཁྱབ་པ་འདུ་བྱེད་ཀྱི་སྡུག་(༡༤༧བ)བསྔལ་གྱིས་མནར་བའི་ཕྱིར།
གཉིས་པ་བདེན་པ་གཉིས་སུ་དབྱེ་བ་ཡོད་དེ། གང་ལ་བཅོམ་དང་བློ་ཡིས་གཞན། །
བསལ་ན་དེ་བློ་མི་འཇུག་པ། །བུམ་ཆུ་བཞིན་དུ་ཀུན་རྫོབ་ཏུ། །ཡོད་དེ་དོན་དམ་ཡོད་གཞན་
ནོ། །ཞེས་འབྱུང་བ་ལས། བུམ་པ་དང་ཆུ་ལྟ་བུ་བཅོམ་པའམ་བློས་ཆོས་གཞན་སོ་སོར་བསལ་
བ་ན། དེ་དང་དེར་འཛིན་གྱི་བློ་འདོར་བས་ཀུན་རྫོབ་བདེན་པ་དང་། གཟུགས་ལྟ་བུ་བཅོམ་
པའམ་བློས་ཆོས་གཞན་སོ་སོར་བསལ་བ་ན། དེར་འཛིན་གྱི་བློ་མི་འདོར་བས་དོན་དམ་བདེན་
པར་འཇོག་པའི་ཕྱིར།
འོ་ན། ཐབས་གང་གིས བདེན་པ་རྣམས་མཐོང་བར་འགྱུར་ཞེ་ཡོད་ཚུལ་
ཐོས་གནས་དང༌བསམ༌ལྡན༌པས། །བསྒོམ་པ་ལ་ནི་རབ་ཏུ་སྦྱོར། །ཞེས་འབྱུང་བ་ཉིད་ཀྱིས
གཞི་ཚུལ་ཁྲིམས་ལ་གནས་ཏེ་ཐོས་བསམ་སྒོམ་གསུམ་གྱི་ཤེས་རབ་རིམ་གྱིས་བསྐྱེད་པ་ལས་
མཐོང་བར་འགྱུར་བའི་ཕྱིར
ཤེས་རབ་གསུམ་གྱི་ངོ་བོ་ཡང་བཤད་དུ་ཡོད་དེ། ཐོས་སོགས་ལས་བྱུང་བློ་རྣམས་ནི།
མིང་དང་གཉིས་ཀ་དོན་ཡུལ་ཅན། །ཞེས་འབྱུང་བ་ལས། བྱེ་སྨྲ་བ་རྣམས་རིམ་པ་བཞིན་མིང་
ཁོ་ན་དང་མིང་དོན་གཉིས་ཀ་དང་། དོན་ཁོ་ནའི་ཡུལ་ཅན་གྱི་ཤེས་རབ་གསུལ་ལ་འདོད།
མདོ་སྡེ་པ་ནི་རིམ་པ་བཞིན་ཡིད་ཆེས་པའི་ལུང་ལས་སྐྱེས་པའི་ཤེས་རབ་དང་། དེའི་དོན་ལ་
དཔྱད་པ་ལས་བྱུང་བའི་ཤེས་རབ་དང་། ཏིང་ངེ་འཛིན་ལས་སྐྱེས་པའི་ཤེས་རབ་གསུམ་ལ་
འདོད་པའི་ཕྱིར། དེ་རྣམས་རྟེན་གང་གིས་བསྒོམ་པའང་ཡོད་དེ། བསྲིངས་གཉིས་ལྡན་ཆོག་མི་
ཤེས་དང་། །འདོད་ཆེན་ཅན་ལ་མ་ཡིན་ནོ། །ཞེས་འབྱུང་བ་ལས། ལུས་འདུ་འཛི་དང་། སེམས་
རྣམ་རྟོག་ལས་བསྲིངས་(༡༤༨ན)པའི་བསྲིངས་པ་གཉིས་ལྡན་ཞིག་གིས་བསྒོམ་དགོས་ཤིང༌།
དེ་ཡང་འདོད་པ་ཆུང་བ་དང་། ཆོག་ཤེས་པ་དགོས་ཀྱི། དེ་ལས་ཟློག་པས་སྒོམ་མི་ནུས་པའི་
ཕྱིར། དེ་དག་ཀྱང་ཡོད་དེ། རྙེད་ལ་ཡང་སྲེད་ཆོག་མི་ཤེས། །མ་རྙེད་ལ་འདོད་འདོད་ཆེན་
ཅན། །བཟློག་པ་དེ་ཡི་གཉེན་པོ་དག །དེ་གཉིས་ཁམས་གསུམ་གཏོགས་དྲི་མེད། །མ་ཆགས།
-244-

ཆོས་མངོན་པ་མཛོད་ཀྱི་དགོངས་པ་ལེགས་པར་བཤད་པ་ཤེས་བྱ་རབ་གསལ་ལས་གནས་གསུམ་པ་འཇིག་རྟེན་བསྟན་པ།
ཞེས་འབྱུང་བ་ལས། ཆོས་གོས་སོགས་སྔར་རྙེད་པ་ལ་སླར་རྙེད་ན་སྙམ་དུ་སྲེད་པ་ལྟ་བུ་ནི་ཆོག་
མི་ཤེས་བ་དང་། དེ་སྔར་མ་རྙེད་པ་ལ་རྙེད་ན་སྙམ་དུ་སྲེད་པ་ལྟ་བུ་ནི། འདོད་པ་ཆེ་བ་ཡིན་
ཅིང་། དེ་ལས་བཟློག་པ་ཆོག་ཤེས་པ་དང་འདོད་ཆུང་ཡིན་པའི་ཕྱིར་དང༌བཟློག་པ་གཉིས་
པོ་ལ་ཡང་། ཁམས་གསུམ་དུ་གཏོགས་པ་གཉིས་གཉིས་དང་། ཟག་མེད་ཀྱི་དེ་གཉིས་དང་
བཅས་པ་རྣམས་སུ་ཡོད་པའི་ཕྱིར་ཏེ། གཉིས་ཀའི་ངོ་བོ་ནི་མ་ཆགས་པ་ཡིན་པའི་ཕྱིར། དེས་ན་
འཕགས་པའི་རིགས་ལ་བརྟེན་དགོས་པ་ཡིན་ལ། དེ་ཡང་བཤད་དུ་ཡོད་དེ། །འཕགས་རིགས་
དེ་དག་ལས། །གསུམ་ནི་ཆོག་ཤེས་བདག་ཉིད་དོ། །གསུམ་གྱིས་ཚུལ་བསྟན་ཐ་མས་
ལས །སྲེད་པ་སྐྱེ་བའི་གཉེན་པོའི་ཕྱིར། །བདག་གི་བདག་འཛིན་དངོས་འདོད་པ། དེ་ཡི་དུས་
དང་གཏན་ཞིའི་ཕྱིར །ཞེས་འབྱུང་བ་ལས། ཆོས་གོས་དང་། བསོད་སྙོམས་དང་། གནས་མལ་
ངན་ངོན་ཙམ་གྱིས་ཆོག་ཤེས་པ་འཕགས་པའི་རིགས་ཞེས་པ་གསུམ་དང་། སྤོང་བ་དང་སྒོམ་པ་
ལ་དགའ་བ་འཕགས་པའི་རིགས་ཞེས་པ་གཅིག་སྟེ་བཞི་གསུངས་ཞིང་། དང་པོ་(༡༤.༨བ)
གསུམ་གྱིས་བདག་གི་བའི་དངོས་པོ་ལ་སྲེད་པ་རེ་ཞིག་འགོག་པ་དང་ལམ་བསྒོམ་ཚུལ་
བསྟན ཕྱི་མས་ལམ་བསྒོམ་པ་དངོས་དང་། བདག་དང་བདག་གི་བའི་དངོས་པོ་ལ་སྲེད་པ་
གཏན་ནས་ཞི་བའི་ཚུལ་དེ་བསྟན་པའི་ཕྱིར།
འོ་ན། དེ་ལྟ་བུའི་རིགས་དང་ལྡན་པའི་གང་ཟག་དེས། བསྒོམ་པ་ལ་ཇི་ལྟར་འཇུག་པ་
ཡིན་ཞེ་ན། བཤད་དུ་ཡོད་དེ། ཞི་གནས་བསྒོམ་ཚུལ་དང་། ལྷག་མཐོང་བསྒོམ་ཚུལ་གཉིས་སུ་
ཡོད་པའི་ཕྱིར དང་པོ་ཡོད་དེ། དེ་ལ་འཇུག་པ་མི་སྡུག་པ། །དབུག་རྔུབ་དབུག་འབྱུང་དྲན་
པ་ཡིས །འདོད་ཆགས་རྣམ་རྟོག་ལྷག་རྣམས་སོ། །ཞེས་འབྱུང་བ་ལས། འདོད་ཆགས་ཤས་ཆེ་
བས་མི་སྡུག་པ་བསྒོམ་པ་དང༌རྣམ་རྟོག་ཤས་ཆེ་བས་དབུགས་འབྱུང་རྔུབ་བསྒོམ་པར་བྱ་བ་
ཡིན་པའི་ཕྱིར དང་པོ་མི་སྡུག་པ་དང་བསྒོམ་ཚུལ་ཡོད་དེ། ཀེང་རུས་ཆགས་བཅས་ཐམས་
ཅད་ལ། །རུས་པ་རྒྱ་མཚོའི་བར་དུ་ནི། །སྤྲོ་ཞིང་སྡུད་པས་ལས་དང་པོ། །རྐང་རུས་ནས་ནི་ཐོད་
ཕྱེད་བར། །བཏང་བས་སྦྱང་བ་བྱས་པར་བཤད། །སྨིན་མའི་བར་དུ་སེམས་འཛིན་པས།
ཡིད་ལ་བྱེད་པ་རྫོགས་པ་ཡིན། །ཞེས་འབྱུང་བ་ཉིད་ཀྱིས། ལས་དང་པོ་དང་ཡོངས་སུ་སྦྱང་བ་
-245-

ཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ།
བྱས་པ་དང་། ཡིད་ལ་བྱེད་པ་རྫོག བསྒོམ་ཚུལ་གསུམ་ཡོད་པའི་ཕྱིར། མི་སྡུག་པའི་ཏིང་
ངེ་འཛིན་དེ་ཇི་ལྟ་བུ་ཡིན་པའང་བཤད་དུ་ཡོད་དེ། མི་སྡུག་མ་ཆགས་ས་བཅུ་དང་། །དམིགས་
པ་འདོད་སྣང་མིས་སྐྱེད་དོ། །ཞེས་འབྱུང་བ་ལས། ངོ་བོ་མ་ཆགས་པ་ཡིན་པ། ས་བསམ་གཏན་
གྱི་དངོས་གཞི་བཞི་དང་ཉེཪ་བསྡོགས་བཞི་སྟེ་བརྒྱད། བསམ་གཏན་ཁྱད་པར་ཅན་དང་།
འདོད་པ་སྟེ་བཅུ་ན་(༡༤༩ན)ཡོད། ཡུལ་འདོད་ས་ལ་དམིགས་
པ རྟེན་མིས་སྐྱེད་པ་རྣམས་ཡིན་པའི་ཕྱིར
གཉིས་པ་དབུགས་འབྱུང་དབུགས་རྔུབ་བསྒོམ་ཚུལ་ཡོད་དེ། དབུགས་རྔུབ་དབུགས་
འབྱུང་དྲན་པ་ནི། །ཤེས་རབ་ས་ལྔ་སྤྱོད་ཡུལ་རླུང་། །འདོད་རྟེན་ཕྱི་བའི་མ་ཡིན་ནོ། །ཞེས་
འབྱུང་བ་ལས། ངོ་བོ་དབུགས་ནང་དུ་རྒྱུ་བ་དང་ཕྱིར་འབྱུང་བ་དྲན་པ་ལས་བྱུང་བའི་ཤེས་
རབ་དང་། ས་བསམ་གཏན་གྱི་ཉེར་བསྡོགས་དང་པོ་གསུམ། བསམ་གཏན་ཁྱད་པར་ཅན།
འདོད་པ་སྟེ་ལྔ་ན་ཡོད་པ་དང་ཡུལ་རླུང་ལ་དམིགས་པ་དང་། རྟེན་འདོད་པའི་ལྷ་མིས་བསྐྱེད་
པ་དང་། ཆོས་འདི་པ་ཁོ་ན་ལ་ཡོད་པ་རྣམས་ཡིན་པའི་ཕྱིར། ཕྱི་མ་འདི་གྲུབ་སྟེ། བགྲང་ལ་
སོགས་པ་རྣམ་པ་དྲུག །ཞེས་འབྱུང་བ་ལས། བགྲང་བ་དང་། རྗེས་སུ་འགྲོ་བ་དང་། འཇོག་པ་
དང་རྟོགས་པ་དང་། བསྒྱུར་བ་དང་། ཡོངས་སུ་དག་པ་སྟེ་རྒྱུ་དྲུག་གི་སྒོ་ནས་ཟབ་པ་ཡིན་
པའི་ཕྱིར། དབུགས་འབྱུང་རྔུབ་འདི་དག་གི་ཁྱད་ཆོས་གཞན་ཡང་ཡོད་དེ དབུགས་རྔུབ་
དབུགས་འབྱུང་གང་ལས་ལུས། །སེམས་ཅན་ཞེས་བྱ་མ་ཟིན་པའོ། །རྒྱུ་མཐུན་ལས་བྱུང་འོག་
མ་ཡི། །ཡིད་ཀྱིས་དེ་གཉིས་མི་རྟོགས་སོ། །ཞེས་འབྱུང་བ་ལས། རང་གི་ལུས་གང་དུ་གཏོགས་
པའི་སར་གཏོགས་པ་དང་། རྒྱུད་ཀྱིས་བསྡུས་པ་དང༌། མ་ཟིན་པ་ཡིན་པ་དང་། རྒྱུ་མཐུན་གྱི་
རྒྱུ་ལས་བྱུང་བ་དང་། རང་དང་ས་གཅིག་པ་དང་། གོང་སའི་སེམས་ཀྱིས་རྟོགས་ཀྱི། འོག་མའི་
སྤྲུལ་སེམས་ཀྱིས་མ་རྟོགས་པའི་ཕྱིར།
གཉིས་པ་ལྷག་མཐོང་སྒོམ་ཚུལ་ལ་གསུམ་ཡོད་དེ། ཚོགས་ལམ། སྦྱོར་ལམ། བདེན་པ་
(༡༤༩ བ)མངོན་རྟོགས་བསྒོམ་ཚུལ་གསུམ་ཡོད་པའི་ཕྱིར། དང་པོ་ཡོད་དེ། ཞི་གནས་གྲུབ་
པར་གྱུར་པ་ཡིས། །དྲན་པ་ཉེར་གཞག་བསྒོམ་པར་བྱ། །ལུས་ཚོར་སེམས་དང་ཆོས་རྣམས་
-246-

ཆོས་མངོན་པ་མཛོད་ཀྱི་དགོངས་པ་ལེགས་པར་བཤད་པ་ཤེས་བྱ་རབ་གསལ་ལས་གནས་གསུམ་པ་འཇིག་རྟེན་བསྟན་པ།
ལ། །མཚན་ཉིད་གཉིས་སུ་ཡོངས་བརྟགས་པས། (ཤེས་རབ་ཐོས་སོགས་ལས་བྱུང་
བའོ། །གཞན་ནི་འབྲེལ་དང་དམིགས་པ་ལས། །རིམ་ནི་ཇི་ལྟར་སྐྱེ་བ་བཞིན། །ཕྱིན་ཅི་ལོག་
གི་གཉེན་པོར་བཞི། །དེ་ནི་ཆོས་དྲན་ཉེར་གཞག་པ། །སྤྱི་ལ་དམིགས་པ་ལ་གནས་ཏེ། དེ་
དག་ལ་ནི་མི་རྟག་དང༌། །སྡུག་བསྔལ་སྟོང་བདག་མེད་པར་ལྟ། །)ཞེས་འབྱུང་བ་ལས ལུས་
ཚོར་སེམས་ཆོས་བཞི་ལ་དམིགས་ནས རྣམ་པ་རང སྤྱིའི་མཚན་ཉིད་གཉིས་ཀྱི་སྒོ་ནས་
བརྟགས་ཏེ དྲན་པ་ཉེར་གཞག་བསྒོམ་པ་ཡིན་པའི་ཕྱིར།
གཉིས་པ་སྦྱོར་ལམ་བསྒོམ་ཚུལ་ཡོད་དེ། དེ་ལས་དྲོ་བར་གྱུར་པ་འབྱུང༌། །དེ་ནི་བདེན་
བཞིའི་སྤྱོད་ཡུལ་ཅན། །རྣམ་པ་བཅུ་དྲུག་དྲོ་བ་ལས། །རྩེ་མོ་དེ་ཡང་དེ་དང་འདྲ། །གཉིས་ཀ་
ཆོས་ཀྱི་རྣམ་པ་གཏོད། །གཞན་དག་གིས་ཀྱང་འཕེལ་བར་བྱེད། །དེ་ལས་བཟོད་པ་གཉིས་དེ་
བཞིན། །ཐམས་ཅད་ཆོས་ཀྱིས་འཕེལ་བར་བྱེད། །ཆེན་པོ་འདོད་གཏོགས་སྡུག་བསྔལ་
ཡུལ། །དེ་ནི་སྐད་ཅིག་གཅིག་དེ་བཞིན། །ཆོས་མཆོག་ཐམས་ཅད་ཕུང་པོ་ལྔ །ཐོབ་པ་མ་
གཏོགས་དེ་ལྟར་ན། །ངེས་འབྱེད་ཆ་མཐུན་རྣམ་པ་བཞི། །ཞེས་འབྱུང་བ་ལས། དྲོད་སོགས་
རིམ་གྱིས་འབྱུང་བ་དང་། བདེན་བཞི་ལ་དམིགས་པ་དང་། མི་རྟག་སོགས་བཅུ་དྲུག་གི་རྣམ་པ་
ཅན་ཡིན་པ་དང་། དང་པོ་གཉིས་དང་གསུམ་པའི་ཆུང་འབྲིང་བྱ་རྫོགས་ཀྱི་སྐད་ཅིག་མ་དང་།
བཟོད་ཆེན་དང༌། ཆོས་མཆོག་དུས་མཐའི་སྐད་ཅིག་མ་དང་། ཐམས་ཅད་ཀྱང་ཕུང་པོ་ལྔ་ལྔའི་
བདག་ཉིད་ཅན་སོགས་ཡིན་པའི་ཕྱིར་དང་། སྦྱོར་ལམ་བཞིའི་ཐོབ་པ་ནི། མཐོང་ལམ་པའི་
རྒྱུད་ལའང་ཡོད་པས་སྦྱོར་ལམ་དུ་མ་གཏོགས་པའི་ཕྱིར། སྦྱོར་ལམ་གྱི་ཁྱད་པར་གཞན་ཡང་
བཤད་དུ་ཡོད་དེ། བསྒོམས་བྱུང་མི་(༡༥༠ན)ལྕོགས་མེད་པ་དང་། ཁྱད་པར་བསམ་གཏན་ས་
པའོ། །གཉིས་ནི་འོག་ནའང་ཡོད་པའམ། །འདོད་རྟེན་ཆོས་མཆོག་བུད་མེད་ཀྱིས། །གཉིས་
ཀའི་རྟེན་ཅན་འཐོབ་པར་འགྱུར། །ཞེས་འབྱུང་བ་ལས། ངོ་བོ་བསྒོམ་བྱུང་གཙོ་བོར་གྱུར་
དང་། བསམ་གཏན་ས་དྲུག་གང་རུང་ལ་བརྟེན་པ་དང་། འདོད་པའི་རྟེན་ཁོ་ན་ལ་ཡོད་པ་དང་
ཆོས་མཆོག་བུད་མེད་ཀྱིས་ཐོབ་ན། གཉིས་ཀའི་རྟེན་ཅན་འཐོབ་པར་འགྱུར་གྱི། དེ་སྐྱེས་
པས་ཐོབ་ན་སྐྱེས་པའི་རྟེན་ཅན་ཁོ་ནར་འགྱུར་བའི་ཕྱིར། སྦྱོར་ལམ་དེ་དག་གཏོང་ཚུལ་ཡོད་དེ
-247-

ཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ། ཕྱིར་ཁ་ཏའོ་ན་ཚོ
འཕགས་པས་དེ་དག་ས་བོར་ནས། །གཏོང་ངོ་འཕགས་མིན་འཆི་བས་སོ། །དང་པོ་གཉིས་
ཡོངས་ཉམས་པས་ཀྱང་། །ཞེས་འབྱུང་བ་ལས། འཕགས་པས་ནི་སྦྱོར་ལམ་བསྐྱེད་པའི་ས་དེ་
འཕོས་ནས་གོང་དུ་སྐྱེས་པ་ན་གཏོང་། སོ་སྐྱེ་འདོད་པ་ལ་ཆགས་བྲལ་ནི། ས་གོང་དུ་འཕོས་པ་
དང་འཆི་བས་གཏོང༌། ཆགས་པ་དང་མ་བྲལ་བ་ནི་འཆི་བ་ཁོ་ནས་གཏོང་། དང་པོ་གཉིས་ནི་
སོ་སྐྱེ་ཡིན་ན་ཉམས་པས་ཀྱང་གཏོང་བ་ཡིན་པའི་ཕྱིར། བསམ་གཏན་གྱི་དངོས་གཞི་ལ་བརྟེན་
ནས་སྦྱོར་ལམ་བསྐྱེད་པ་ནི་འཆི་བ་སོགས་ཀྱིས་མི་གཏོང་སྟེ། དངོས་གཞི་དེ་ཉིད་ལ་བདེན་
མཐོང༌།ཞེས། དེའི་ཚེ་དེ་ཉིད་ལ་བདེན་པ་མཐོང་བར་ངེས་པའི་ཕྱིར། ཉམས་ན་གང་ཐོབ་
དང་། ཉམས་པའི་ངོ་བོ་ཡང་བཤད་དུ་ཡོད་དེ། རྣམ་པར་ཉམས་ཚེ་སྔོན་མེད་ཐོབ། །ཉམས་པ་
གཉིས་ནི་མི་ལྡན་པ། །ཞེས་འབྱུང་བ་ལས། དྲོད་ལྟ་བུ་ཉམས་ཏེ་ཐོབ་པ་ན་བཏང་བ་ཉིད་མི་
འཐོབ་པར། (༡༥༠ བ) སྔོན་མེད་པ་ཐོབ་པ་དང་། ཉམས་བྱ་དེ་དང་མི་ལྡན་པ་ནི་ཉམས་པའི་
ངོ་བོ་ཡིན་པའི་ཕྱིར།ཐོབ་པའི་ཕན་ཡོན་ཀྱང་ཡོད་དེ། སྤྱིར་སྦྱོར་ལམ་ཐོབ་པས་བདེན་པ་
མཐོང་བ་ལ་ཆེས་ཉེ་བར་འགྱུར་བ་དང་། ཁྱད་པར། རྩེ་མོ་ཐོབ་པ་རྩ་མི་ཆད། །བཟོད་ཐོབ་
ངན་སོང་ཡོངས་མི་འགྲོའོ། །ཞེས་འབྱུང་བ་ལས། དེ་གཉིས་ཐོབ་ན་རིམ་པ་བཞིན་ལོག་ལྟས་
དགེ་རྩ་མི་བཅད་པ་དང༌། ལས་ཉོན་གྱིས་ངན་འགྲོར་མི་སྐྱེ་བས་ཁྱབ་པའི་ཕྱིར
འོ་ན། སྦྱོར་ལམ་གྱི་གནས་སྐབས་གང་ནས་ལམ་གཞན་དུ་འཇུག་པ་ཡོད་པ་ཡིན་ཞེ་ན།
བཤད་དུ་ཡོད་དེ། གཉིས་སློབ་རིགས་ལས་བཟློག་ནས་ནི། །སངས་རྒྱས་སུ་འགྱུར་གཞན་
གསུམ་ཡང་། །ཞེས་འབྱུང་བ་ལས། དྲོད་རྩེ་གཉིས་ཐོབ་པའི་ཉན་ཐོས་རང་གི་རིགས་ལས་
བཟློག་ནས་སངས་རྒྱས་སུ་འགྱུར་སྲིད་ཀྱི། བཟོད་པ་ཐོབ་ནས་མི་འགྱུར་བ་དང་། གཞན་རང་
སངས་རྒྱས་སུ་ནི་བཟོད་པ་དང་གསུམ་ཐོབ་པ་ཡང་འགྱུར་སྲིད་པ་ཡིན་པའི་ཕྱིར། ཆོས་མཆོག་
ནས་ནི་ལམ་གཞན་དུའང་མི་འཇུག་སྟེ། ཉན་ཐོས་རང་ལམ་དུ་རིགས་ངེས་པའི་ཕྱིར་དང་
མངོན་པ་གོང་མར་སྤང་བྱ་ཅིག་ཅར་བའི་རྒྱུན་ཞུགས་རང་རྒྱལ་དུ་འགྱུར་པ་ཡོད་པར་གསུངས་
པའང་ལུགས་གཞན་ཡིན་པའི་ཕྱིར བྱང་སེམས་སྦྱོར་ལམ་པ་དང༌། རང་རྒྱལ་སྦྱོར་ལམ་པ་
གཉིས་ནི་འདི་དང་མི་འདྲ་སྟེ། (སྟོན་དང་བསེ་རུ་བྱང་ཆུབ་བར །བསམ་གཏན་མཐའ་རྟེན་
-248-

ཆོས་མངོན་པ་མཛོད་ཀྱི་དགོངས་པ་ལེགས་པར་བཤད་པ་ཤེས་བྱ་རབ་གསལ་ལས་གནས་གསུམ་པ་འཇིག་རྟེན་བསྟན་པ།
གཅིག་ལ་ཀུན། །)ཞེས་སོགས་རྐང་པ་གཉིས་འབྱུང་བ་ལས། དེ་གཉིས་དྲོང་ནས་ལམ་གཞན་
དུ་མི་འཇུག་པའི་ཕྱིར། དེ་ཡི་སྔོན་དུ་ཐར་ཆ་འཐུན། །མྱུར་བ་སྲིད་པ་གསུམ་གྱིས་ཐར། །ཐོས་
བསམ་ལས་བྱུང་ལས་(༡༥༡ན) གསུམ་མོ། །མི་ཡི་ནང་ནས་འཕེན་པར་བྱེད། །ཅེས་པ་རྐང་པ་
བཞིའི་དོན་བཤད་དུ་ཡོད་དེ། ཉན་ཐོས་ཀྱི་སྦྱོར་ལམ་གྱི་སྔོན་དུ་ཚོགས་ལམ་འགྲོ་དགོས་རྩང་་
དང་། ཚོགས་ལམ་པ་བརྩོན་འགྲུས་དྲག་ན་ཚེ་གསུམ་གྱིས་ཐར་པ་ཐོབ་པ་དང་། ངོ་བོ་ཐོས་པ་
དང་བསམ་པ་ལས་བྱུང་བ་དང་། ལུས་ངག་ཡིད་གསུམ་གྱི་ལས་གསུམ་ཆར་ཡོད་པ་དང་། མི་
ཁོ་ནའི་རྟེན་ལ་སྐྱེ་བ་སོགས་ཡིན་པའི་ཕྱིར
གསུམ་པ་བདེན་པ་མངོན་རྟོགས་བཤད་དུ་ཡོད་དེ། འཇིག་རྟེན་པ་ཡིས་ཆོས་མཆོག་
ལས། །ཆོས་ཀྱི་བཟོད་པ་ཟག་པ་མེད། (འདོད་སྡུག་བསྔལ་ལ་དེ་ནས་ནི། །དེ་ཉིད་ལ་ཆོས་
ཤེས་དེ་བཞིན། །སྡུག་བསྔལ་ལྷག་ལ་རྗེས་བཟོད་ཤེས །བདེན་པ་གསུམ་ལའང་དེ་བཞིན་
ནོ།།།དེ་ལྟར་བདེན་པ་མངོན་རྟོགས་འདི། །སེམས་བཅུ་དྲུག་གོ་རྣམ་གསུམ་སྟེ། །མཐོང་
དམིགས་བྱ་བ་ཞེས་བྱའོ། །དེ་ནི་ཆོས་མཆོག་དང་ས་གཅིག །བཟོད་དང་ཤེས་པ་གོ་རིམས་
བཞིན། །བར་ཆད་མེད་དང་རྣམ་གྲོལ་ལམ། །)ཞེས་སོགས་ཀྱིས་སྟོན་ཅིང་དེ་ཡང་། དེ་ལ་
སྐད་ཅིག་བཅོ་ལྔ་ནི། །མ་མཐོང་མཐོང་ཕྱིར་མཐོང་བའི་ལམ། །ཞེས་གསུངས་པ་ཉིད་ཀྱིས།
སྡུག་བསྔལ་ཆོས་བཟོད་ནས ·ལམ་རྗེས་བཟོད་ཀྱི་བར་མཐོང་ལམ་དང་བཅུ་དྲུག་པ་ལམ་
རྗེས་ཤེས་ནི་སྒོམ་ལམ་ཁོ་ན་ཡིན་པའི་ཕྱིར་ཏེ། རང་འགྲེལ་ལས། སྡུག་བསྔལ་ལ་ཆོས་ཤེས་
པའི་བཟོད་པ་ནས་བཟུང་སྟེ། ལམ་རྗེས་སུ་ཤེས་པའི་བཟོད་པའི་བར་གྱི་སྐད་ཅིག་མ་བཅོ་ལྔ་
པོ་དེ་དག་ནི་མཐོང་བའི་ལམ་ཡིན་པའི་ཕྱིར་རོ། །ཅིའི་ཕྱིར་ཞེ་ན། བདེན་པ་མ་མཐོང་བ་མཐོང་
པའི་ཕྱིར་རོ།།།བཅུ་དྲུག་པ་ལ་ནི་སྔོན་མ་མཐོང་བ་མཐོང་བ་བྱར་མེད་ཀྱི ཇི་ལྟར་མཐོང་བ་
གོམས་པར་བྱེད་པའི་ཕྱིར་སྒོམ་པའི་ལམ་ཁོ་ན་ཡིན་ནོ། །ཞེས་གསུངས་པའི་ཕྱིར། དེས་ན
བདེན་པ་མངོན་རྟོགས་སྐད་ཅིག་བཅུ་དྲུག་ཅེས་བྱ་ཡི། མཐོང་ལམ་སྐད་ཅིག་བཅུ་དྲུག་ཏུ་མི་བྱ་
སྟེ། བདེན་པ་མངོན་རྟོགས་ཡིན་ན། མཐོང་ལམ་ཡིན་པས་མ་ཁྱབ་པའི་ཕྱིར།
-249-

ཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ ་
༼བདེན་པ་མངོན་རྟོགས་ལ་གནས་པའི་གང་ཟག་
¡་འཆད་པའི་སྐབས།༽
ན་བདེན་པ་མངོན་རྟོགས་ལ་གནས་པའི་(༡༥༡བ)གང་ཟག་ཇི་ལྟ་བུ་ཞེ་ན། ཞུགས་
གནས་བརྒྱད་ཡོད་པ་ལས དང་པོ་རྒྱུན་ཞུགས་ཞུགས་པ་ཡོད་དེ། དབང་པོ་རྣོ་རྟུལ་དེ་དག་
ཏུ། །དད་དང་ཆོས་ཀྱི་རྗེས་འབྲང་བ། །བསྒོམ་པས་སྤང་བྱ་མ་སྤངས་ན། །འབྲས་བུ་དང་པོ་ལ་
ཞུགས་པ། །རྣམ་ལྔའི་བར་བཅོམ། ཞེས་འབྱུང་བ་ལས། སྔོན་དབང་པོ་རྟུལ་པོར་གྱུར་པ་
མཐོང་ལམ་སྐད་ཅིག་བཅོ་ལྔ་གང་རུང་ལ་གནས་པའི་ཚེ་དད་པའི་རྗེས་འབྲངས་དང་། སྔོན་
དབང་པོ་རྣོན་པོར་གྱུར་པ་དེ་ལ་གནས་པའི་ཚེ་ཆོས་ཀྱི་རྗེས་འབྲངས་དང་། དེ་གཉིས་ནི་བསྒོམ་
པས་སྤང་བར་བྱ་བ་གཅིག་ཀྱང་མ་སྤངས་ནའང་རྒྱུན་ཞུགས་ཞུགས་པ་ཡིན་ལ། སྔོན་འཇིག་
རྟེན་པའི་སྒོམ་ལམ་གྱིས་འཇིག་རྟེན་པའི་སྒོམ་སྤང་ཉོན་མོངས་གཅིག་ནས་ལྔའི་བར་སྤངས་པ་
ཞིག་ཡིན་ནའང་། འབྲས་བུ་དང་པོ་ལ་ཞུགས་པ་ཉིད་ཡིན་པའི་ཕྱིར། ལམ་བཅོ་ལྔ་པོ་གང་རུང་
ལ་གནས་པ་ཕལ་ཆེར་ལ་འདོད་ཆགས་དང་བྲལ་བ་སྔོན་སོང་གི་ཕྱིར་འོང་ཞུགས་པར་འགྱུར་
ཚུལ་ཡོད་དེ། གཉིས་པ་ལ །དགུ་པ་ཚུན་ཆད་ཟད་པ་ཡིན། །ཞེས་འབྱུང་བ་ལས། མཐོང་
ལམ་གྱི་སྔ་རོལ་དུ་འཇིག་རྟེན་པའི་སྒོམ་སྤང་དུ་གྱུར་པའི་འདོད་ཉོན་དྲུག་པ་ནས། དགུ་པ་ཚུན་
ཆད་དེ་བརྒྱད་པའི་བར་ཟད་པར་བྱས་པ་ཉིད་ཀྱིས་དེར་འགྱུར་བའི་ཕྱིར། ཕྱིར་འོང་ཞུགས་
འབྲས་ལ་ཆགས་བྲལ་སྔོན་སོང་འདི་ཙམ་གྱི་ཆོག་གི །ལམ་དེས་སྔ་རོལ་དུ་འཇིག་རྟེན་པའི་
སྒོམ་སྤང་དུ་གྱུར་པའི་འདོད་ཉོན་མཐའ་དག་ལ་ཆགས་བྲལ་བྱས་པ་མི་དགོས་ཏེ། མངོན་པ་
གོང་མའི་ཊཱིཀྐར། འདི་ལ་ཡང་མཐོང་ལམ་གྱི་སྔོན་དུ་ཕལ་ཆེར་ལ་འདོད་ཆགས་དང་བྲལ་བ་
དང་སྒོམ་ལམ་གྱིས་ཐོབ་པ་གཉིས་ཡོད་ལ། སྔ་མ་ཆགས་(༡༥༢ན)བྲལ་སྔོན་སོང་དུ་འདོད་པ་
ནི་ཧ་ཅང་ཐལ་བའོ །ཞེས་གསུངས། དེ་ལྟར་བྱས་ན་ཆགས་བྲལ་སྔོན་སོང་གི་ཕྱིར་འོང་ལ
ཆགས་བྲལ་སྔོན་སོང་གིས་མ་ཁྱབ་པའམ། ཆགས་བྲལ་སྔོན་སོང་གི་འོང་མེད་པ་གང་བདེ་
-250-

ཆོས་མངོན་པ་མཛོད་ཀྱི་དགོངས་པ་ལེགས་པར་བཤད་པ་ཤེས་བྱ་རབ་གསལ་ལས་གནས་གསུམ་པ་འཇིག་རྟེན་བསྟན་པ
བྱེད་དོ། ཡང་ལམ་དེ་གང་རུང་ལ་གནས་པ་ཆགས་བྲལ་སྔོན་སོང་གི་ཕྱིར་མི་འོང་ཞུགས་པར་
འགྱུར་ཚུལ་ཡོད་དེ། འདོད་པའམ་ཡང་ན་གོང་མ་ལས། །ཆགས་བྲལ་གསུམ་པ་ལ་ཞུགས་
པ། །ཞེས་འབྱུང་བ་ལས། མཐོང་ལམ་གྱི་སྔ་རོལ་དུ་འཇིག་རྟེན་པའི་སྒོམ་སྤང་དུ་གྱུར་པའི་
འདོད་ཉོན་དང་ཅི་ཡང་མེད་མན་ཆད་ཀྱི་ཉོན་མོངས་ལ་ཆགས་པ་དང་བྲལ་བར་བྱས་པ་ཉིད་
ཀྱིས་དེར་འགྱུར་བའི་ཕྱིར། ལམ་བཅོ་ལྔ་ལ་གནས་པའི་རྗེས་འབྲངས་གཉིས་ཀྱིས་འབྲས་
གནས་ཐོབ་ཚུལ་ཡོད་དེ། གང་ཞིག་གང་ལ་ཞུགས་པ་ནི། །བཅུ་དྲུག་པ་ལ་དེ་འབྲས་གནས། །
དེ་ཚེ་དབང་པོ་རྣོ་རྟུལ་དག །དད་པས་མོས་དང་མཐོང་བས་ཐོབ། །ཅེས་འབྱུང་བ་ལས། དེ་
གཉིས་ཀྱིས་བཅུ་དྲུག་པ་ལམ་རྗེས་ཤེས་ཐོབ་པ་དེའི་ཚེ རྒྱུན་ཞུགས་འབྲས་གནས་ཐོབ་ཅིང་།
དུས་དེ་ན་རྗེས་འབྲངས་ལ་དད་མོས་པ་དང་མཐོང་ཐོབ་པ་ཞེས་བརྗོད་པའི་ཕྱིར
འོ་ན། དེ་ལྟ་བུའི་རྒྱུན་ཞུགས་འབྲས་གནས་དེ་སྤྱིར་ཕྱིར་འོང་ཞུགས་པ་ཡིན་ནམ་ཞེ་ན།
མ་ཡིན་ཏེ འབྲས་ཐོབ་འབྲས་བུ་ཁྱད་པར་གྱི། །ལམ་ཐོབ་མེད་པས་དེ་ཡི་ཕྱིར །འབྲས་
གནས་ཁྱད་པར་བྱ་བའི་ཕྱིར། །མི་བརྩོན་པ་ནི་ཞུགས་མ་ཡིན། །ཞེས་འབྱུང་བ་ལས། དེས་
རྒྱུན་ཞུགས་ཀྱི་འབྲས་བུ་ཙམ་ཐོབ་པ་ཡིན་གྱི། རྒྱུན་ཞུགས་འབྲས་གནས་(༡༥༢བ)ཁྱད་པར་
ཅན་མ་ཡིན་པའི་ཕྱིར་ཏེ། དེ་ཕྱིར་འོང་གི་འབྲས་བུ་ཐོབ་ཕྱིར་དུ་བརྩོན་པའི་བར་ཆད་མེད་ལམ་
ལ་གནས་བཞིན་པ་མ་ཡིན་པའི་ཕྱིར་དང་། འབྲས་བུ་སྔ་མ་སྔ་མའི་ཙམ་པོ་བ་དང། ཕྱི་མ་ཕྱི་
མའི་ཞུགས་པ་དུས་མཉམ་དུ་ཐོབ་པར་མ་ངེས་པའི་ཕྱིར། ས་དང་ས་ན་ཉེས་རྣམ་དགུ། །དེ་
བཞིན་དུ་ནི་ཡོན་ཏན་རྣམས། །ཆུང་དང་འབྲིང་དང་ཆེ་རྣམས་ཀྱི། །ཆུང་ངུ་ལ་སོགས་ཐ་དད་
ཕྱིར །ཞེས་འབྱུང་བ་ལས། འཇིག་རྟེན་པའི་སྒོམ་ལམ་དགུ་དང་འཇིག་རྟེན་པའི་སྒོམ་སྤང་
ཉོན་མོངས་དགུ་སྤང་གཉེན་གྲང་སྤྲོད་དུ་སྦྱོར་བར་བྱ་བ་ཡིན་པའི་ཕྱིར། དེ་ཡང་རྒྱུན་ཞུགས་
འབྲས་གནས་ལ་སྤང་བྱ་སྤོང་ཚུལ་གྱི་སྒོ་ནས་སྤང་བྱ་ཅིག་ཅར་པ་དང་། རིམ་གྱིས་པ་གཉིས་
ཡོད་དེ འདི་གཉིས་ཀྱི་ཁྱད་པར་ནི རྒྱུན་ཞུགས་ཡིན་པ་གཞིར་བཅས་ལ བསམ་གཏན་དང་
པོའི་དངོས་གཞི་སྙོམས་འཇུག་གིས། འཇིག་རྟེན་པའི་སྒོམ་སྤང་དུ་གྱུར་པའི་འདོད་ཉོན་ལ་
ཆགས་བྲལ་སྔོན་དུ་མ་བཏང་བར། བསམ་གཏན་དང་པོའི་ཉེར་བསྡོགས་མི་ལྕོགས་མེད་ལ་
-251-

བཟིས་ཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ
བརྟེན་ནས་ཁམས་གསུམ་གྱི་སྒོམ་སྤང་ཉོན་མོངས་སྤོང་བ་དེ། སྔ་མའི་ངོ་བོ་དང་། དེ་ཡིན་པ་
གཞིར་བཅས་ལ། ཆགས་བྲལ་དེ་སྔོན་དུ་བཏང་ནས་ཁམས་གསུམ་གྱི་སྒོམ་སྤང་ཉོན་མོངས་
སྤོང་བ་དེ། ཕྱི་མའི་ངོ་བོར་འཇོག་གི །ཁམས་གསུམ་གྱིས་སྒོམ་སྤང་ཉོན་མོངས་ཅིག་ཅར་སྤོང་
བ་དང རིམ་གྱིས་སྤོང་བའི་ཆ་ནས་འཇོག་པ་མ་ཡིན་ཏེ། དེ་གསུམ་རིམ་གྱིས་སྤོང་བའི་སློབ་
པ་འཕགས་པ་མེད་པའི་ཕྱིར་ཏེ། འདོད་ཉོན་སྤངས་པའི་གང་ཟག་ཡིན་ན། གཟུགས་གཟུགས་
མེད་ཀྱི་ཉོན་མོངས་སྤངས་དགོས་པའི་ཕྱིར་ཏེ །འདོད་པའི་སས་བསྡུས་ཀྱི་གང་ཟག་གི་
(༡༥༣ན) བདག་འཛིན་སྤངས་པའི་གང་ཟག་ཡིན་ན། ཕྱི་མ་གཉིས་སྤངས་དགོས་པའི་ཕྱིར།
མ་གྲུབ་ན འདོད་པའི་སས་བསྡུས་ཀྱི་གང་ཟག་གི་བདག་འཛིན་སྤངས་པའི་ཕྱི་རོལ་བའང་
ཡོད་པར་འདོད་དགོས་ལ། དེ་ལྟར་ན། འབྲལ་བའི་དོན་དུ་བསྒོམ་གཙོའི་ཕྱིར །ཞེས་པ་དང་།
འདི་ཡུལ་སུན་དབྱུང་མེད་པར་ནི། །དེ་སྤོང་བར་ནི་ནུས་མ་ཡིན། །ཞེས་པ་མང་པོ་དང་འགལ་
ལོ །དང་པོ། སྤང་བྱ་ཅིག་ཅར་བའི་རྒྱུན་ཞུགས་འབྲས་གནས་ལ་ཁྱད་པར་ཅན། འདོད་ཉོན་
དགུ་པ་དང་། ·སྲིད་ཉོན་དགུ་པའི་དངོས་གཉེན་ལ་གནས་པ་དང་མི་གནས་པའི་ཙམ་པོ་བ་
གཉིས་ལས། དང་པོ། དགྲ་བཅོམ་ཞུགས་པ་དང༌། དེས་འདོད་ཉོན་དགུ་པ་དང་། སྲིད་ཉོན་
དགུ་པ་སྤངས་པའི་ཚེ། དགྲ་བཅོམ་འབྲས་གནས་སུ་འཇོག་སྟེ། དགྲ་བཅོམ་ཐོབ་པ་ལ་ངེས་
པར་བསམ་གཏན་གྱི་དངོས་བཞི་ཐོབ་མི་དགོས་པའི་གནད་ཀྱིས་སོ།
མངོན་པ་གོང་མར་སྤང་བྱ་ཅིག་ཅར་བའི་རྒྱུན་ཞུགས་ལ་མཐོང་ཆོས་ཞི་དང་། བར་འདའ་
བ་དང་སྐྱེ་འདའ་བ་དང་གསུམ་བཤད་དེ། འདིར་ཡང་མི་རུང་བ་མེད་དོ། །ཕྱི་མ་སྤང་བྱ་རིམ་
གྱིས་པའི་རྒྱུན་ཞུགས་ལའང་སྐྱེ་བ་ལེན་ཚུལ་གྱི་སྒོ་ནས་རྒྱུན་ཞུགས་སྲིད་པ་ལན་བདུན་པ་བ་
དང་། རིགས་ནས་རིགས་སྐྱེ་གཉིས་ཡོད་ལ། དང་པོ་ལའང་གཉིས་ལས་དང་པོ་ངེས་པའི་རྒྱུན་
ཞུགས་སྲིད་པ་ལན་བདུན་པ་བ་ཡོད་དེ། འབྲས་གནས་སྒོམ་སྤང་བྱར་མ་ཟད། །རེ་ལྟར་ཐོགས་ན་
ལན་བདུན་པ། །ཞེས་འབྱུང་བ་ལས། སྤངས་རྟོགས་ཀྱི་ཁྱད་པར་རྒྱུན་ཞུགས་ཀྱི་འབྲས་བུ་
གསར་དུ་ཐོབ་པའི་འབྲས་བུ་ལ་གནས་ཤིང་། འཇིག་རྟེན་པའི་ཁམས་གསུམ་གྱི་སྒོམ་སྤང་ཉོན་
མོངས་(༡༥༣བ)གཅིག་ཀྱང་མ་སྤངས་པ་དང་སྐྱེ་བ་ལེན་ཚུལ་གྱི་ཁྱད་པར །འདོད་པར་
-252-

ཆོས་མངོན་པ་མཛོད་ཀྱི་དགོངས་པ་ལེགས་པར་བཤད་པ་ཤེས་བྱ་རབ་གསལ་ལས་གནས་གསུམ་པ་འཇིག་རྟེན་བསྟན་པ།
རིགས་མཐུན་གྱི་སྐྱེ་སྲིད་བདུན་ངེས་པར་ལེན་པ་ཞིག་ལ་འཇོག་པའི་ཕྱིར་ཏེ། རང་འགྲེལ་
ལས། དེ་ལྟར་ཉོན་མོངས་པ་རྣམ་པ་དགུ་པོ་དེ་དག་ཐམས་ཅད་དུ། འབྲས་གནས་སྒོམ་སྤང་བྱ་
མ་ཟད །རེ་ལྟར་ཐོགས་ན་ལན་བདུན་པ། །འབྲས་བུ་ལ་གནས་པ་གང་ཞིག་བསྒོམ་པས་
སྤང་བར་བྱ་བའི་ཉོན་མོངས་པ་གཅིག་ཀྱང་མ་སྤངས་པ་དེ་ནི་རྒྱུན་ཏུ་ཞུགས་པ་ཡིན་ལ། ཚེ་
བདུན་གྱི་བར་དུ་སྐྱེ་བས་ན། ལན་བདུན་པའོ། །ཐམས་ཅད་མ་ཡིན་པས། རེ་ལྟར་ཐོགས་ན་
ཞེས་བྱ་བ་ནི་ཐམས་ཅད་ཀྱི་ཐ་ཤལ་བའོ། །ཞེས་གསུངས་པའི་ཕྱིར། དེ་ཡང་མིར་སྐྱེ་སྲིད་བདུན།
བར་སྲིད་བདུན། དེ་བཞིན་དུ་ལྷར་སྐྱེ་སྲིད་བདུན། བར་སྲིད་བདུན་ཏེ་སྲིད་པ་ཉི་ཤུ་རྩ་བརྒྱད་
ལེན་པ་ཡིན་ཏེ རང་འགྲེལ་ལས་བྱེ་བྲག་ཏུ་སྨྲ་བ་རྣམས་ན་རེ། དེ་ནི་དེ་ལས་གཞན་པའི་སྐྱེ་
བའི་སྲིད་པ་བདུན་དང་། སྲིད་པ་བར་མ་བདུན་དུ་མི་རྣམས་ཀྱི་ནང་དུ་ཉིང་མཚམས་སྦྱོར་བར་
བྱེད་ལ དེ་བཞིན་དུ། ལྷ་དག་གི་ནངདུ་ཡང་ཉིང་མཚསས་སྦྱོར་བར་བྱེད་དེ། དེ་ལྟར་སྲིད་པ་
ཉི་ཤུ་རྩ་བརྒྱད་ཀྱི་བར་དུ་ཉིང་མཚམས་སྦྱོར་བར་བྱེད་དོ། ཞེས་གསུངས་པའི་ཕྱིར།
༑ འོ་ན་སྲིད་པ་ལན་བདུན་པ་བ་མ་ཡིན་པར་འགྱུར་རོ་ཞེ་ན། སྐྱོན་མེད། དེས་བླང་བྱའི་
སྲིད་པ་རྣམས་བདུན་ཚན་དུ་འདྲ་བས་དེ་ལྟར་བརྗོད་པའི་ཕྱིར། དཔེར་ན བདུན་ཚན་ལྔ་ལ་
མཁས་པའི་དགེ་སློང་ལ། གནས་ལྔ་ལ་མཁས་པའི་དགེ་སློང་དང་། ཤིང་ལོ་མ་རེ་ལ་འདབ་མ་
བདུན་བདུན་ཡོད་ཀྱང་བདུན་ཚན་དུ་འདྲ་བས། འདབ་མ་བདུན་པ་ཞེས་བརྗོད་པ་པ་བཞིན་ཏེ།
རང་འགྲེལ་ལས། (༡༥༤ ན)སྲིད་པ་བདུན་ཚན་དུ་འདྲ་བའི་ཕྱིར། ཞེས་དང་གནས་བདུན་ལ་
མཁས་པ་ཞེས་བྱ་བ་དང་། འདབ་མ་བདུན་པ་ཞེས་བྱ་བ་བཞིན་ནོ། །ཞེས་ཟེར་རོ། །ཞེས་གསུངས་
པའི་ཕྱིར།
འོ་ན། སྲིད་པ་ཉི་ཤུ་རྩ་བརྒྱད་ལེན་པ་དེ་ལྟར་ཡིན་ན། མདོ་ལས། གང་ཟག་ལྟ་བ་ཕུན་
ཚོགས་པ། སྲིད་པ་བརྒྱད་པ་མངོན་པར་འགྲུབ་པ་གང་ཡིན་པ་དེ་ནི་གནས་མ་ཡིན་ཞིང། གོ་
སྐབས་མེད་དེ འདི་ནི་གནས་མེད་དོ། །ཞེས་གསུངས་པ་དང་འགལ་ལོ་ཞེ་ན། མི་འགལ་ཏེ
འགྲོ་བ་རིགས་འཐུན་གཅིག་ཏུ་སྐྱེ་སྲིད་བརྒྱད་པ་མི་ལེན་པ་ལ་དགོངས་པའི་ཕྱིར་དང་། སྒྲ་
ཟིན་ལྟར་བྱེད་ན། བར་སྲིད་རྣམས་ཀྱང་མི་ལེན་པར་ཐལ་བའི་ཕྱིར་ཏེ རང་འགྲེལ་ལས།
-253-

ཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ།
འགྲོ་བ་གཅིག་ཏུ་དགོངས་པ་ཡིན་ནོ། །འོན་ཏེ་སྒྲ་ཇི་བཞིན་དུ་བརྟགས་ན་ནི་སྲིད་པ་བར་མ་
ཡང་ཡོད་པར་མི་འགྱུར་རོ། །ཞེས་གསུངས་པའི་ཕྱིར། འདོད་པར་རིགས་མཐུན་གྱི་སྐྱེ་སྲིད་
བདུན་ཁོ་ན་ལེན་གྱི བརྒྱད་ཕན་ཆད་མི་ལེན་པའི་རྒྱུ་མཚན་ཡོད་དེ། རང་འགྲེལ་ལས། བར་
སྐབས་སུ་ཡང་འཕགས་པའི་ལམ་མངོན་དུ་བྱེད་ཅིང་ཡོངས་སུ་མྱ་ངན་ལས་མི་འདའ་སྟེ། དེ་
སྲིད་དུ་སྲིད་པར་མྱོང་བར་འགྱུར་བའི་ལས་ཀྱི་སྟོབས་བསྐྱེད་པའི་ཕྱིར་རོ། །ཞེས་བདུན་ཁོ་ན་
ལེན་པའི་ལས་བསགས་པར་གསུངས་པ་དང༌། ཅིའི་ཕྱིར་སྲིད་པ་བརྒྱད་པ་མངོན་པར་མི་
འགྲུབ་ཅེ་ན། དུས་དེ་སྲིད་ཀྱིས་གདོན་མི་ཟ་བར་ཡོངས་སུ་སྨིན་པར་འགྱུར་རོ། །ལམ་དེ་ནི་དེ་
འདྲ་ཡིན་ཏེ། སྤྲུལ་གོམས་པ་བདུན་པས་ཟིན་པ་ལྟ་བུ་དང་། རིམས་ཉིན་བཞི་པ་བཞིན་ནོ།
ཞེས་གསུངས་པའི་ཕྱིར། །
ངེས་པའི་རྒྱུན་(༡༥༤ བ)ཞུགས་སྲིད་པ་ལན་བདུན་པ་བ་ལ་ལྷ་མིའི་རྟེན་ཅན་གཉིས་སུ་
ཡོད་ཅིང༌གཉིས་པོ་རིམ་པ་བཞིན་དུ་ལྷའི་རྟེན་ལ་མྱང་འདས་མངོན་དུ་བྱེད་པ་དང་། མིའི་
རྟེན་ལ་མྱང་འདས་མངོན་དུ་བྱེད་པར་ངེས་པ་ཡིན་པའི་ཕྱིར་ཏེ། རང་འགྲེལ་ལས། གང་ཞིག
མིའི་ནང་དུ་རྒྱུན་ཏུ་ཞུགས་པར་གྱུར་པ་དེ་ནི། དེ་ཁོ་ན་འོངས་ནས་ཡོངས་སུ་མྱ་ངན་ལས་འདའ་
ལ། གང་ཞིག་ལྷ་དག་གི་ནང་དུ་རྒྱུན་དུ་ཞུགས་པར་གྱུར་པ་དེ་ནི་དེ་ཁོ་ས་ཡོངས་
སུ་མྱ་ངན་ལས་འདའོ། །ཞེས་གསུངས་པའི་ཕྱིར།
v དེ༌ལ༌མདོ་སྡེ་པ་ནི་ལྷ༌མི༌སྡོམས་པའི་ནང་དུ་སྐྱེ་སྲིད་བདུན་ཁོ་ན་ལེན་པར་འདོད་ཀྱང་།
བྱེ་བྲག་སྨྲ་བའི་ལུགས་ལ། ལྷ་མི་གང་གི་རྟེན་ཅན་ཡིན་ཡང་། ལྷར་སྐྱེ་སྲིད་བདུན། མིར་སྐྱེ་
སྲིད་བདུན་ཏེ་སྐྱེ་སྲིད་བཅུ་བཞི་ལེན་པར་བཤད་པ་ལྟར་ལེགས་པ་ཡིན་ཏེ། རང་འགྲེལ་ལས།
འོད་སྲུངས་པ་རྣམས། ལྷ་རྣམས་སུ་ལན་བདུན། མི་རྣམས་སུ་ལན་བདུན། ཞེས་སོ་སོར་ཡང་
འདོན་པས། འདི་ལ་མངོན་པར་ཞེན་པར་མི་བྱའོ། །ཞེས་དང་། ཉན་སར་ཡང་། ལྷ་དང་མིར་
ལན་བདུན་བདུན་མཚམས་སྦྱར་ཞིང་འཁོར་ནས་སྡུག་བསྔལ་མཐར་བྱེད་པ། ཞེས་གསུངས་པ་
ཡིན་པའི་ཕྱིར།
ལེན་ཚུལ་ལ་མངོན་པ་བ་ཁ་ཅིག །ལྷའི་རྟེན་ལ་རྒྱུན་ཞུགས་ཐོབ་ན་སྔོན་ལ་ལྷར་སྐྱེ་སྲིད་
-254-

ཆོས་མངོན་པ་མཛོད་ཀྱི་དགོངས་པ་ལེགས་པར་བཤད་ས་གསུམ་པ་འཇིག་རྟེན་བསྟན་པ།
དྲུག་བར་མ་ཆད་དུ་བླངས། དེ་ནས་མིར་སྐྱེ་སྲིད་བདུན་བླངས། མཐར་ལྷའི་རྟེན་ལ་མྱང་འདས་
མངོན་དུ་བྱེད་ཅིང་། མིའི་རྟེན་ལ་རྒྱུན་ཞུགས་ཐོབ་ན། སྔོན་ལ་མིའི་སྐྱེ་སྲིད་དྲུག་ལེན་པ་སོགས་
སྔར་བཞིན་ནོ། །ཞེས་གསུངས། དེ་ནི་མི་ལེགས་ཏེ། མངོན་པ་འོག་མ་འདི་སྐོར་དུ་ཆེར་མི་
གསལ་(༡༥༥ན)ཡང་། གོང་མར་ལྷ་དང་མི་རྣམས་སུ་ཡས་མན་དུ་སྲིད་པ་འཁོར་བར་བྱས་
ནས། ཞེས་གསུངས་པའི་ཊཱི ཀྐར། ལྷའི་རྟེན་ལ་རྒྱུན་ཞུགས་ཐོབ་ན་སྔོན་ལ་མིར་སྐྱེ་སྲིད་གཅིག་
དང་དེ་ནས་ལྷར་སྐྱེ་སྲིད་གཅིག་དང་དེ་ནས་མིར་དེ་བཅུ་བཞིའི་ཐ་མ་ལྷའི་རྟེན་ལ་མྱང་
འདས་མངོན་དུ་བྱེད་པ་དང༌། དེ་བཞིན་དུ་མིའི་རྟེན་ལ་རྒྱུན་ཞུགས་ཐོབ་ན། སྔོན་ལ་ལྷར་སྐྱེ་
སྲིད་གཅིག་དང་། དེ་ནས་མིར་སྐྱེ་སྲིད་གཅིག་དང་། དེ་ནས་ལྷར་ཏེ་བཅུ་བཞིའི་ཐ་མ་མིའི་རྟེན་
ལ་མྱང་འདས་མངོན་དུ་བྱེད་པར་གསུངས་པས། བློ་མུན་བསལ་པའི་ཕྱིར་རོ།
གཞུང་རྩ་བས་དངོས་སུ་མ་བསྟན་ཡང་། མ་ངེས་པའི་རྒྱུན་ཞུགས་སྲིད་པ་ལན་བདུན་པ་
བ་ཡང་ཁས་ལེན་དགོས་ཏེ། རང་འགྲེལ་ལས། མཆོག་ཏུ་ཐོགས་ན་ལན་བདུན་པ་གཞན་ཡང་
ཡོད་མོད་ཀྱི་མ་ངེས་པས་མ་བརྗོད་དོ། །ཞེས་གསུངས་པའི་ཕྱིར།|
འོ་ན་ངེས་པའི་རྒྱུན་ཞུགས་སྲིད་པ་ལན་བདུན་པ་བས་ཕྱིར་འོང་དང ཕྱིར་མི་འོང་གི་
འབྲས་བུ་ངེས་པར་མངོན་དུ་བྱེད་དགོས་ན། སྐྱེ་སྲིད་གང་གི་རྟེན་ལ་བྱེད་པ་ཡིན་ཞེ་ན། གསལ་
བར་བཤད་པ་མ་མཆིས་མོད་ཀྱང་། བཅུ་གསུམ་པའི་རྟེན་ལ་ཕྱིར་འོང་དང་། བཅུ་བཞི་པའི་
རྟེན་ལ་ཕྱིར་མི་འོང་དང༌། དགྲ་བཅོམ་པའི་འབྲས་བུ་མངོན་དུ་བྱེད་པ་ཉིད་ངེས་པའོ།
གཉིས་པ་རྒྱུན་ཞུགས་རིགས་ནས་རིགས་སྐྱེ་བཤད་དུ་ཡོད་དེ། རྣམ་གསུམ་རྣམ་བཞི་
ལས་གྲོལ་བ། །ཚེ་གཉིས་གསུམ་དུ་རིགས་ནས་རིགས། །ཞེས་འབྱུང་བ་ལས། སྤངས་པའི་
ཁྱད་པར་འཇིག་རྟེན་པའི་སྒོམ་སྤང་དུ་གྱུར་པའི་འདོད་ཉོན་གསུམ་མམ་བཞི་སྤངས་པ། རྟོགས་
པའི་ཁྱད་པར་རྒྱུན་ཞུགས་ཀྱི་འབྲས་བུ་གསར་དུ་ཐོབ་པའི་(༡༥༥བ)འབྲས་བུ་ལ་གནས་པ།
སྐྱེ་བ་ལེན་ཚུལ་གྱི་ཁྱད་པར་འདོད་པར་རིགས་མཐུན་གྱི་སྐྱེ་སྲིད་གཉིས་སམ་གསུམ་ལེན་ཞིང༌།
བཞི་པ་མི་ལེན་པ་ཞིག་ལ་འཇོག་པའི་ཕྱིར་ཏེ། རང་འགྲེལ་ལས། རྒྱུན་ཏུ་ཞུགས་པ་དེ་ཉིད་རྒྱུ་
གསུམ་གྱིས་ན་རིགས་ནས་རིགས་སུ་སྐྱེ་བ་ཡིན་ཏེ། ཉོན་མོངས་པ་སྤངས་པ་ལས་ནི་ཉོན་
-255-

ཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ
མོངས་པའི་རྣམ་པ་གསུམ་མམ་བཞི་སྤངས་པའི་ཕྱིར་རོ། །དབང་པོ་ལས་ནི་དེའི་གཉེན་པོ་ཟག་
པ་མེད་པའི་དབང་པོ་ཐོབ་པའི་ཕྱིར། སྐྱེ་བ་ལས་ནི། ཚེ་གཉིས་སམ་གསུམ་ལུས་པའི་ཕྱིར་
རོ། །ཞེས་གསུངས འཇིག་རྟེན་པའི་སྒོམ་སྤང་དུ་གྱུར་པའི་འདོད་ཉོན་ལྔ་པ་སྤངས་པའི་
རིགས་ནས་རིགས་སྐྱེ་མི་འོང་བ་ནི། དེ་ཡོད་ན། དེ་ལྟ་བུའི་འདོད་ཉོན་དྲུག་པའང་སྤངས་པ་
ཡོང་དགོས་པའི་ཆ་ནས་ཡིན་ཏེ། འཇིག་རྟེན་པའི་སྒོམ་སྤང་ཉོན་མོངས་དྲུག་པ་གཅིག་པུས་
ཕྱིར་འོང་གི་འབྲས་བུ་ཚེ་འདིར་ཐོབ་པའི་གེགས་བྱ་མི་ནུས་པའི་ཕྱིར་ཏེ། རང་འགྲེལ་ལས།
ཅིའི་ཕྱིར། རྣམ་པ་ལྔ་སྤངས་པའི་ཕྱིར་མ་ཡིན་ཞེ་ན དེ་སྤངས་ན་དྲུག་པའང་གདོན་མི་ཟ་བར་
སྤོང་བའི་ཕྱིར། ཞེས་གསུངས་
འོ་ན། ཕྱིར་འོང་འབྲས་གནས་ཁྱད་པར་ཅན་ཚེ་གཅིག་བར་ཆད་གཅིག་པས། ཕྱིར་མི་
འོང་གི་འབྲས་བུ་ཐོབ་པ་ལ་འཇིག་རྟེན་པའི་སྒོམ་སྤང་དུ་གྱུར་པའི་འདོད་ཉོན་དགུ་པ་གཅིག་
པུས་བར་ཆད་བྱ་མི་ནུས་པར་འགྱུར་རོ་ཞེ་ན། མི་མཚུངས་ཏེ། ཕྱིར་མི་འོང་གི་འབྲས་བུ་ཐོབ་པ་
འཇིག་རྟེན་པའི་སྒོམ་སྤང་དུ་གྱུར་པའི་འདོད་ཉོན་ཐམས་ཅད་ལས་འདའ་དགོས། ཕྱིར་
འོང་གི་འབྲས་བུ་ཐོབ་པ་ལ་དེ་མི་དགོས་པའི་ཕྱིར་ཏེ། རང་འགྲེལ་ལས དེའི་རྣམ་པ་གཅིག་
གིས་ནི། བར་ཆད་གཅིག་པ་བཞིན་དུ་འབྲས་བུ་ལ་(༡༥༦ན) གེགས་བྱ་བར་མི་ནུས་ཏེ།
ཁམས་ལས་མི་འདའ་བའི་ཕྱིར་རོ། །ཞེས་གསུངས།
རྒྱུན་ཞུགས་ཪིགས་ནས་རིགས་སྐྱེ་ལ་དབྱེ་ན། ལྷའི་རིགས་ནས་རིགས་སྐྱེ་དང་། མིའི་
རིགས་ནས་རིགས་སྐྱེ་གཉིས་ཡོད་པ་ལས། དང་པོ་ཡིན་ན་འདོད་ལྷར་སྐྱེ་སྲིད་གཉིས་སམ་
གསུམ་བླངས་ནས་རྟེན་དེ་ལ་མྱང་འདས་མངོན་དུ་བྱེད་པ་དང་། ཕྱི་མ་ཡིན་ན། མིར་སྐྱེ་སྲིད་
གཉིས་སམ་གསུམ་བླངས་ནས་རྟེན་དེ་ལ་མྱང་འདས་མངོན་དུ་བྱེད་པས་ཁྱབ་པ་ཡིན་ཏེ། རང་
འགྲེལ་ལས དེ་ལྷའི་རིགས་ནས་རིགས་སུ་སྐྱེ་བ་ནི་ལྷ་དག་གི་ནང་དུ་རིགས་གཉིས་སམ་
གསུམ་དུ་འཁོར་ནས། ལྷའི་རིགས་དེའམ་གཞན་དུ་ཡོངས་སུ་མྱ་ངན་ལས་འདའ་བ་གང་ཡིན་
པའོ། །མིའི་རིགས་ནས་རིགས་༴ མི་དག་གི་ནང་དུ་རིགས་གཉིས་སམ་གསུམ་དུ་
འཁོར་ནས་གླིང་དེའམ་གཞན་དུ་ཡོངས་སུ་མྱ་ངན་ལས་འདའ་བ་གང་ཡིན་པའོ། །ཞེས་དང་
-256-

ཆོས་མངོན་པ་མཛོད་ཀྱི་དགོངས་པ་ལེགས་པར་བཤད་པ་ཤེས་བྱ་རབ་གསལ་ལས་གནས་གསུམ་པ་འཇིག་རྟེན་བསྟན་པ
དོན་གསལ་ལས། ལྷའི་རིགས་དེའམ་གཞན་དུ། ཞེས་བྱ་བ་ནི་འདི་ལྟ་སྟེ། སུམ་ཅུ་རྩ་གསུམ་
པ་དག་གི་ནང་དུ་བདེན་པ་རྣམས་མཐོང་ནས་རིགས་གཉིས་སམ་གསུམ་དུ་འཁོར་ཏེ། སུམ་ཅུ་
རྩ་གསུམ་པ་དེ་ཉིད་ཀྱི་ནང་དུ་ཡོངས་སུ་མྱ་ངན་ལས་འདའ་བའམ། གཞན་རྒྱལ་ཆེན་རིགས་
བཞིའམ། འཐབ་བྲལ་བ་རྣམས་ཀྱི་ནང་དུ་ཡོངས་སུ་མྱ་ངན་འདའ་བ་ལྟ་བུ་སྟེ། དེ་བཞིན་དུ་
གཞན་དག་ལ་ཡང་སྦྱར་བར་བྱའོ། །ཞེས་གསུངས་པའི་ཕྱིར་རོ། །ཊཱི ཀ་བྱེད་པ་ཁ་ཅིག །འགྲེལ་
བཤད་འདི་རྣམས་ཀྱིས་འདོད་པར་རིགས་མཐུན་གྱི་སྐྱེ་སྲིད་བཞི་པ་ལེན་པའི་རིགས་ནས་
རིགས་སྐྱེ་བསྟན་པ་ཡིན་ཏེ། སུམ་ཅུ་རྩ་གསུམ་དུ་སྐྱེ་སྲིད་གསུམ་བླངས་ནས། རྒྱལ་ཆེན་རིགས་
བཞིའི་(༡༥༦བ)རྟེན་ལ་མྱང་འདས་མངོན་དུ་བྱེད་པའི་དེ་བསྟན་པས་སོ། །ཞེས་ཟེར་རོ། དེ་ནི་
ཤིན་ཏུ་མི་འཐད་དེ། ལུང་གི་འབྲུ་མ་ནོན་པའི་བཤད་པ་ཡིན་པའི་ཕྱིར སུམ་ཅུ་རྩ་གསུམ་པ་
དག་གི་ནང་དུ་རིགས་གཉིས་སམ་ཞེས་པ་དང་། རྒྱལ་ཆེན་རིགས་བཞི་པའམ། ཞེས་པ་སྦྱོར་
ཞིང་། གསུམ་དུ་འཁོར་ཞེས་དང་། སུམ་ཅུ་རྩ་གསུམ་པ་དེ་ཉིད་ཀྱི་ནང་ཞེས་པ་སྦྱོར་རྒྱུ་ཡིན་
པའི་ཕྱིར
ཕྱིར་འོང་སྐོར་བཤད་དུ་ཡོད་དེ། ཞུགས་པ་འཆད་པའི་དབང་དུ་བྱས་ནས། རྣམ་པ་ལྔ་ཡི་
བར་བཅོམ་པ། །གཉིས་པ་ལ་ནི་ཞུགས་པའང་ཡིན། །ཞེས་གསུངས་པ་དང་། འབྲས་གནས་
འཆད་པའི་དབང་དུ་བྱས་ནས། རྣམ་པ་དྲུག་པ་ཟད་གྱུར་པ། །དེ་ནི་ལན་ཅིག་ཕྱིར་འོང་
བ །ཉེས་ཆ་བདུན་ནམ་བརྒྱད་ཟད་པ། །ཚེ་གཅིག་བར་ཆད་གཅིག་པ་དང་། །ཞེས་གསུངས་
པའི་ཕྱིར། དང་པོ་གྲུབ་སྟེ། འཇིག་རྟེན་པའི་སྒོམ་སྤང་དུ་གྱུར་པའི་འདོད་ཉོན་ལྔ་པ་སྤངས་
ཤིང་། དྲུག་པའི་གཉེན་པོ་ལ་གནས་པའི་རྒྱུན་ཞུགས་འབྲས་གནས་ཁྱད་པར་ཅན་དེ། ཕྱིར་
འོང་ཞུགས་པ་ཡིན་པའི་ཕྱིར། གཉིས་པ་གྲུབ་སྟེ། འཇིག་རྟེན་པའི་སྒོམ་སྤང་དུ་གྱུར་པའི་
འདོད་ཉོན་དྲུག་པ་སྤངས་པའི་འབྲས་གནས་ཞིག་ལ་འཇོག་ཅིང་། དབྱེ་ན། འབྲས་བུ་ཐོབ་
ཚུལ་གྱི་སྒོ་ནས། རིམ་གྱིས་པ་དང་། ཐོད་རྒལ་བ་གཉིས་དང་། སྦྱོར་བའི་སྒོ་ནས། ཙམ་པོ་བ་
དང་། ཁྱད་པར་ཅན་གཉིས་ལས། ཕྱི་མ་ཕྱིར་འོང་འབྲས་གནས་ཁྱད་པར་ཅན་ཚེ་གཅིག་བར་
ཆད་གཅིག་པའི་ངོ་བོ་ནི། འཇིག་རྟེན་པའི་སྒོམ་སྤང་དུ་གྱུར་པའི་འདོད་ཉོན་བདུན་ནམ་བརྒྱད་
-257-

ཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ། ཨ་ཡོ
སྤངས་པའི་ཕྱིར་འོང་འབྲས་གནས་ཁྱད་པར་ཅན་ཡིན་པ་གཞིར་བཅས་(༡༥༧ན)ལ། འདོད་
ལྷར་སྐྱེ་བ་ལན་གཅིག་བླང་ནས་མྱང་འདས་མངོན་དུ་བྱེད་པ་ལ་འཇོག་པའི་ཕྱིར། རང་འགྲེལ་
ལས། ཡང་ལན་གཅིག་ཕྱིར་འོང་བ་དེ་ཉིད་རྒྱུ་གསུམ་གྱིས་བར་ཆད་གཅིག་པ་ཡིན་པར་རིགས་
སྟེ ཉོན་མོངས་པའི་
ངྷ་རྣམ་པ་བདུན་ནམ་བརྒྱད་སྤངས་པའི་ཕྱིར་དང༌། དེའི་གཉེན་པོ་
ཟག་པ་མེད་པའི་དབང་པོ་ཐོབ་པའི་ཕྱིར་དང་ཚེ་གཅིག་ལུས་པའི་ཕྱིར་རོ། །ཇི་ལྟར་ན་འདིའི་
རྣམ༌པ༌གཅིག༌གིས༌འབྲས་བུ་ལ་གེགས་བྱེད་པར་ནུས་ཤེ་ན། ལས་ལྟ་བའི་ཕྱིར།
ཞེས་གསུངས་པའི་ཕྱིར
འདི་ལ་འཇིག་རྟེན་པའི་སྒོམ་སྤང་དུ་གྱུར་པའི་འདོད་ཉོན་བརྒྱད་ང
བར་ཆད་གཅིག་པར་མི་འགྱུར་རོ་ཞེ་ན། མ་ཡིན་ཏེ། ཕྱིར་མི་འོང་གི་འབྲས་བུ་ཐོབ་པ་ལ་བར་
ཆད་ཀྱི་གཙོ་བོ་གཅིག་ལས་མེད་པའི་ཆ་ནས་ཡིན་པའི་ཕྱིར ཕྱིར་འོང་གང་ཡིན་འདོད་པར་
ལས་ཉོན་གྱི་སྐྱེ་བ་ལན་གཅིག་ལེན་པ་མ་ངེས་ཤིང༌། ལན་གཉིས་མི་ལེན་པར་ངེས་པའང་མ་
ཡིན་ཏེ། ཕྱིར་འོང་གི་རྟེན་ལ། ཕྱིར་མི་འོང་གི་འབྲས་བུ་མངོན་དུ་བྱེད་པ་ཡོད་ཅིང༌། ཉན་སར།
ལྷའི་སྲིད་པ་ལན་གཅིག་དང༌། མིའི་སྲིད་པ་ལན་གཅིག་བསྒྲུབ་པའི་ཚེ་ལན་གཅིག་ཕྱིར་འོང་
གི་འབྲས་བུར་བཞག་གོ །ཞེས་གསུངས་པའི་ཕྱིར།
ཕྱིར་མི་འོང་གི་སྐོར་བཤད་དུ་ཡོད་དེ། ཞུགས་པ་འཆད་པའི་དབང་དུ་བྱས་ནས། གསུམ་
པ་ལ་ནི་ཞུགས་པའང་ཡིན། །ཞེས་གསུངས་པ་དང་། འབྲས་གནས་འཆད་པའི་དབང་དུ་བྱས་
ནས། དེ་དགུ་ཟད་པས་ཕྱིར་མི་འོང་།ཞེས་གསུངས་པའི་ཕྱིར དང་པོ་གྲུབ་སྟེ། ཇི་སྐད་
བཤད་པའི་ཕྱིར་འོང་འབྲས་(༡༥༧ བ)གནས་ཁྱད་པར་ཅན་ཕྱིར་མི་འོང་ཞུགས་པ་ཡིན་པའི་
ཕྱིར། གཉིས་པ་གྲུབ་སྟེ། འཇིག་རྟེན་པའི་སྒོམ་སྤང་དུ་གྱུར་པའི་འདོད་ཉོན་དགུ་པ་སྤངས་
འབྲས་གནས་ཞིག་ལ་འཇོག་པ་དང་། དབྱེ་བ་ལ། འབྲས་བུ་ཐོབ་ཚུལ་དང་། སྦྱོར་བའི་སྒོ་ནས་
སྔར་བཞིན་དང་། འཕགས་ཆོས་བསྟེན་ཚུལ་གྱི་སྒོ་ནས་འདོད་པར་ཚེ་ཡོངས་སུ་གྱུར་པའི་ཕྱིར་
མི་འོང་དང་། མ་གྱུར་པའི་ཕྱིར་མི་འོང་གཉིས་ལས། ཕྱི་མ་ལ། གཟུགས་སུ་ཉེར་འགྲོ་དང༌།
གཟུགས་མེད་ཉེར་འགྲོ །མཐོང་ཆོས་ཞི། ལུས་མངོན་བྱེད་དང་བཞི་ཡོད་ཅིང་། དང་པོ་ལའང་
-258-

ཆོས་མངོན་པ་མཛོད་ཀྱི་དགོངས་པ་ལེགས་པར་བཤད་པ་ཤེས་བྱ་རབ་གསལ་ལས་གནས་གསུམ་པ་འཇིག་རྟེན་བསྟན་པ
ལྔ་ཡོད་པའི་ཕྱིར་ཏེ། དེ་ནི་བར་སྐྱེད་འདུ་བྱེད་དང་། །འདུ་བྱེད་མེད་ཡོངས་མྱ་ངན་འདའ།
གོང་དུ་འཕོ་བ་རྣམས། ཞེས་འབྱུང་བ་ལས་གྲུབ་པའི་ཕྱིར། དང་པོ་བར་འདའ་བ་ལ་གསུམ་
ཡོད་དེ། རང་འགྲེལ་ལས རེ་ཞིག་པར་མ་དོར་ཡོངས་སུ་མྱ་ངན་ལས་འདའ་བ་ནི དཔེ་
གསུམ་གྱིས་མྱུར་བ་དང་། མྱུར་བ་མ་ཡིན་པ་དང་ཡུན་རིང་མོ་ཞིག་ནས་ཡོངས་སུ་མྱ་ངན་
ལས་འདའ་བའི་ཕྱིར། ཞེས་གསུངས་པའི་ཕྱིར། དཔེ་གསུམ་ཡང་། དོན་གསལ་ལས། ཞོགས་
མའི་མེ་འདག་འབྱུང་མ་ཐག་འཆི་བ་དང་། ལྕགས་ཀྱི་ཚ་ཚ་གནམ་དུ་ཡར་བའི་དུས་འཆི་བ་
དང༌གནམ་དུ་ཡར་ཏེ་ཕྱིར་ལོག་ནས་ས་ལ་མ་ལྷུང་བའི་དུས་འཆི་བ་དང་གསུམ་ལ་བཤད་
པའི་ཕྱིར།
འགྲེལ་པ་དང་བསྟན་་་ལྷག་མེད་དུ་འདའ་བར་བཤད་པ་ནི། སྐྱེ་སྲིད་
དུ་སྐྱེ་བ་མ་བླངས་པར། བར་སྲིད་ཀྱི་རྟེན་ལ་མྱང་འདས་མངོན་དུ་བྱེད་པའི་ཆ་ནས་ཡིན་གྱི
དངོས་པོ་ལ་དང་པོར་ལྷག་བཅས །དེ་རྗེས་ལྷག་མེད་དུ་འདའ་བའི་གོ་རིམ་ངེས་སོ
གཟུགས་ཀྱི་སྐྱེ་སྲིད་དུ་མི་སྐྱེ་བར། བར་སྲིད་དུ་སྐྱེ་བའི་རྒྱུ་མཚན་ཡོད་(༡༥༨ན)དེ། གཟུགས་
སུ་སྐྱེ་བའི་ཀུན་སྦྱོར་སྤངས་མངོན་པར་འགྲུབ་པའི་ཀུན་སྦྱོར་མ་སྤངས་པའི་སྒོ་ནས་ཡིན་པའི་
ཕྱིར།ཚངས་རིས་ཀྱི་བར་སྲིད་ཀྱི་རྟེན་ཁོ་ནར་མ་ངེས་ཏེ། ཚངས་ཆེན་མ་གཏོགས་པའི་
གཟུགས་ཁམས་གནས་རིགས་བཅུ་དྲུག་གི་བར་སྲིད་གྱི་རྟེན་ལ་མྱང་འདས་མངོན་དུ་བྱེད་པའི་
ཕྱིར་མི་འོང་བར་འདའ་བ་ཡོད་པས་སོ། །དེའི་ཚུལ་ལ་ཁ་ཅིག །ཚངས་རིས་ཀྱི་བར་སྲིད་ཀྱི་
རྟེན་ལ་མྱང་འདས་མངོན་དུ་བྱས་པའི་བར་འདའ་བ་ཡོད་པ་ནས། འོག་མིན་ལྟ་བུའི་བར་སྲིད་
ཀྱི་རྟེན་ལ་མྱང་འདས་མངོན་དུ་བྱེད་པའི་བར་འདའ་བ་ཡོད་པའི་བར་ཡིན་གྱི། གཟུགས་ཀྱི་
བར་སྲིད་གཉིས་གསུམ་བརྒྱུད་ནས་འདའ་བ་ནི་མེད་པར་འདོད་དོ།
་ཁོ ཁ་ཅིག །ཚངས་རིས་ཀྱི་བར་སྲིད་ནས། འོག་མིན་གྱི་བར་སྲིད་ཀྱི་བར་བཅུ་དྲུག་ཚང་
བར་བརྒྱུད་དེ། མཐར་འོག་མིན་གྱི་བར་སྲིད་ཀྱི་རྟེན་ལ་མྱང་འདས་མངོན་དུ་བྱེད་པའི་བར་
འདའ་བ་ཡོད་པར་འདོད་དེ་བརྟག་གོ །སྐྱེ་འདའ་བ་ལ་ཡང་གསུམ་ཡོད་དེ། རང་འགྲེལ་ལས
སྐྱེས་ནས་ཡོངས་སུ་མྱ་ངན་ལས་འདའ་བ་ནི་སྐྱེས་ནས་དང༌། མངོན་པར་འདུ་བྱེད་པ་དང༌།
259-

ཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ
མངོན་པར་འདུ་བྱེད་པ་མེད་པར་ཡོངས་སུ་མྱ་ངན་ལས་འདའ་བའི་ཕྱིར་རོ། །ཞེས་སྐྱེས་ཙམ་
ནས་འདའ་བ་སོགས་གསུམ་བཤད་པའི་ཕྱིར། འདི་ལ་ཡང་གོང་བཞིན་འདོད་པ་མི་འདྲ་བ་
གཉིས་ཡོད་པ་ལས། རང་ལུགས་གཟུགས་ཀྱི་སྐྱེ་སྲིད་བཅུ་དྲུག་པོ་ཚང་བར་བརྒྱུད་པ་མེད་པར་
མངོན་ཏེ། དེ་ཡོད་ན། གནས་ཐམས་ཅད་དུ་འཆི་འཕོ་བ་དང་ཁྱད་མེད་དུ་ཐལ་བའི་ཕྱིར་དང༌།
གཟུགས་སུ་སྐྱེ་བའི་
ལན་གྲངས་གཞན་ལ་མྱོང་འགྱུར་གྱི་ལས་མ་བསགས་པའི་ཕྱིར གོང་
འཕོ་བ་ལ་གཉིས་ལས། དང་པོ་འོག་མིན་འགྲོ་ལ་གསུམ་(༡༥༨བ)ཡོད་དེ། དེ་ནི །བསམ་
གཏན་སྤེལ་ན་འོག་མིན་འགྲོ །དེ་འཕར་ཕྱེད་འཕར་ཐམས་ཅད་དུ། །འཆི་འཕོ། ཞེས་གསུངས་པ་
ལྟར་ཡིན་པའི་ཕྱིར། སྲིད་རྩེའི་མཐར་ཐུག་འགྲོ་ཡོད་དེ། གཞན་སྲིད་རྩེ་མོར་འགྲོ །(གཞན་ནི་
གཟུགས་མེད་འགྲོ་རྣམ་བཞི། །)ཞེས་གསུངས་པ་ལྟར་ཡིན་པའི་ཕྱིར། འོག་མིན་འགྲོ་དང་དེ་
གཉིས་ཀྱི་ཁྱད་པར་ཡོད་དེ། རང་འགྲེལ་ལས གོང་དུ་འཕོ་བ་དེ་ནི། རྒྱུ་དང་འབྲས་བུའི་སྒོ་
ནས་རྣམ་པ་གཉིས་སྟེ། རྒྱུའི་སྒོ་ནས་ནི་བསམ་གཏན་སྤེལ་བ་དང༌། སྤེལ་བ་མ་ཡིན་པའོ།
འབྲས་བུའི་སྒོ་ནས་ནི། འོག་མིན་དང་། སྲིད་པའི་རྩེ་མོ་ལ་ཐུག་པའི་ཕྱིར་རོ། །ཞེས་གསུངས་
པས་གྲུབ་ཅིང་།ཕྱི་མ་འཆད་པ་ལ དེ་ཉིད་ལས གནས་གཞན་ཐམས་ཅད་དུ་སྐྱེས་ལ
གནས་གཙང་མ་རྣམས་སུ་མི་འཇུག་པ་ཁོ་ནར་གཟུགས་མེད་པར་སྐྱེ་བའི་ཕྱིར། རིམ་གྱིས་སྲིད་
པའི་རྩེ་མོར་སོང་སྟེ ཡོངས་སུ་མྱ་ངན་ལས་འདའ་བའོ །ཞེས་འབྱུང་བ་ལས། འབྲས་བུ་ཆེ་
མན་ཆད་དུ་སྐྱེས་ཞིང་གནས་གཙང་སྤངས་ནས་གཟུགས་མེད་རིགས་བཞི་རྒྱུད་དེ་སྲིད་རྩེར་
འདའ་བ་ཞིག་ལ་བཤད་པའི་ཕྱིར་རོ།
འོག་མིན་དུ་འདའ་བར་བཤད་པ་སོགས་ནི། ཕ་མཐའ་བཟུང་བའི་ཕྱིར་ཡིན་གྱི། ངེས་པ་
ནི་མ་ཡིན་ཏེ། རང་འགྲེལ་ལས། གོང་དུ་འཕོ་བ་དེ་དག་བར་སྐབས་སུ་ཡང་མྱ་ངན་ལས་འདའ་
རུང་བར་བལྟའོ། །འོག་མིན་དང་སྲིད་པའི་རྩེ་མོའི་མཐར་ཐུག་པ་ཉིད་ནི། དེ་ཕན་ཆད་དུ་འགྲོ་
བ་མེད་པའི་ཕྱིར། དཔེར་ན། རྒྱུན་ཏུ་ཞུགས་པ་མཆོག་ཏུ་ཐོགས་ན་ལན་བདུན་པ་ཉིད་བཞིན་
ནོ །ཞེས་གསུངས་པའི་ཕྱིར། གཟུགས་མེད་ཉེར་འགྲོ་བའི་ཕྱིར་མི་འོང་ཡོད་དེ། གཞན་ནི་
གཟུགས་མེད་འགྲོ་རྣམ་བཞི། །ཞེས་འབྱུང་བ་ཉིད་ཀྱིས་གཟུགས་སུ་འགྲོ་བའི་ཀུན་སྦྱོར་སྤངས་
-260-

ཆོས་མངོན་པ་མཛོད་ཀྱི་དགོངས་པ་ལེགས་པར་བཤད་པ་ཤེས་བྱ་རབ་གསལ་ལས་གནས་གསུམ་པ་འཇིག་རྟེན་བསྟན་པ
པའི་རྒྱུ་མཚན་གྱིས་དེར་(༡༥༩ན)མི་སྐྱེ་བར། གཟུགས་མེད་དུ་སྐྱེས་ནས་འདའ་བ་ཞིག་ལ་
བཤད་པའི་ཕྱིར། རང་འགྲེལ་ལས། ཕྱིར་མི་འོང་བ་གཞན་ནི་གཟུགས་མེད་པར་ཉེ་བར་འགྲོ་
སྟེ གཟུགས་ཀྱི་འདོད་ཆགས་དང་བྲལ་བ་འདི་ནས་ཤི་འཕོས་ནས། གཟུགས་མེད་པ་དག་གི་
ནང་དུ་སྐྱེ་བ་གང་ཡིན་པའོ། །ཞེས་གསུངས་པའི་ཕྱིར་རོ།
“” གསུམ་པ་ཕྱིར་མི་འོང་མཐོང་ཆོས་ཞི་ཡོད་དེ། གཞན་ནི་འདི་ལ་མྱ་ངན་འདའ། །ཞེས་
འབྱུང་བ་ལས། མཐོང་ལམ་ཐོབ་པའི་ཚེ་འདི་ཉིད་ལ་མྱང་འདས་མངོན་དུ་བྱེད་པའི་ཕྱིར་མི་
འོང་ཞིག་ལ་འཇོག་པའི་ཕྱིར། འདི་ལས འདི་དང་འདོད་པར་ཚེ་ཡོངས་གྱུར་གྱི་ཕྱིར་མི་འོང་
གིས་ཁྱད་པར་ཀྱང་གྲུབ་སྟེ། དང་པོ་སྔར་བཞིན་དང་། ཕྱི་མ་ཕྱིར་མི་འོང་ཐོབ་པའི་ཚེ་དེ་ལ་
མྱང་འདས་མངོན་དུ་བྱེད་པའི་ཕྱིར མདོ་ལས། གཟུགས་སུ་ཉེར་འགྲོའི་ཕྱིར་མི་འོང་དགུར་
བཤད་པའི་དོན་ཡོད་དེ། གསུམ་ལ་ཡང་རྣམ་གསུམ་ཕྱེ་ནས། །གཟུགས་སུ་ཉེཪ་འགྲོ་དགུར་
བཤད་དོ། །ཞེས་གསུངས་པས་གྲུབ་ཅིང་། དབྱེ་གཞི་བར་འདའ་བ་སྐྱེས་འདའ་བ་གོང་འཕོ་བ་
གསུམ་གྱི་ཁྱད་པར་ཡང་། དེ་དག་གི་ནི་ཁྱད་པར་རྣམས། །ལས་དབང་ཉོན་མོངས་བྱེ་བྲག་
ལས། །ཞེས་གསུངས་པ་ཉིད་ཀྱིས་རིམ་པ་བཞིན་མངོན་པར་འགྲུབ་པའི་ལས་དང་། སྐྱེས་ནས་
མྱོང་འགྱུར་གྱི་ལས་དང༌། ལན་གྲངས་གཞན་ལ་མྱོང་འགྱུར་གྱི་ལས་བསགས་པ་དང༌། དབང་
པོ་རྣོན་པོ་དང༌། འབྲིང་དང༌། བརྟུལ་པོར་གྱུར་པ་དང་། ཉོན་མོངས་པ་ཆུང་ངུ་དང་འབྲིང་དང་།
ཆེན་པོ་ལ་སྤྱོད་པ་ཡིན་པའི་ཕྱིར་དང་། གོང་དུ་འཕོ་བ་མ་ཕྱེ་བར། དམ་པའི་འགྲོ་བ་བདུན་དུ་
འདོད། །ཅེས་གོང་འཕོ་ལ་མ་ཕྱེ་བར་གཅིག་(༡༥༩ བ)ཏུ་བྱས་ནས་སྐྱེས་བུ་དམ་པའི་འགྲོ་བ་
བདུན་དུའང་འགྱུར་བའི་ཕྱིར
j འོ་ན། ཕྱིར་མི་འོང་ལ་སྐྱེས་བུ་དམ་པའི་འགྲོ་བ་བཞག་ནས། རྒྱུན་ཞུགས་དང་ཕྱིར་འོང་
སོགས་ལ་མི་འཇོག་པའི་རྒྱུ་མཚན་ཅི་ཡིན་ཞེ་ན། བཤད་དུ་ཡོད་དེ། དམ་པ་དམ་མིན་འཇུག་
མི་འཇུག །སོན་པ་ཕྱིར་མི་འོང་ཕྱིར་ཏེ། །ཞེས་འབྱུང་བ་ལས། འཕགས་པ་དང་པོ་གཉིས་ལ།
ལས་དམ་པ་དགེ་བ་ལ་འཇུག་ཅིང༌། དམ་མིན་མི་དགེ་བ་ལ་མི་འཇུག་པ་མ་ཚང་ཞིང་འདོད་
པར་ཕྱིར་མི་འོང་བ་ལ་དེ་མ་ཚང་། དགྲ་བཅོམ་པ་ནི་སྐྱེ་བ་མི་ལེན་པས་འགྲོ་བ་མེད་པའི་ཕྱིར།
-261-

ཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ།
འོ་ན། འདོད་པར་ཚེ་ཡོངས་གྱུར་གྱི་ཕྱིར་མི་འོང་ལ་དབྱེ་བ་དེ་དག་ཡོད་དམ་ཞེ་ན་མེད་དེ།
འདོད་པར་ཚེ་ཡོངས་གྱུར་པའི་འཕགས། ཁམས་གཞན་དུ་ནི་འགྲོ་བ་མེད། །དེ་དང་གོང་མར་
སྐྱེས་པ་ནི། །ཡོངས་ཉམས་དབང་པོ་འཕོ་མི་སྟེན། །ཞེས་འབྱུང་བ་ལས། དེ་ལྟ་བུའི་ཕྱིར་མི་
འོང་དེ་ཁམས་གོང་དུ་སྐྱེ་བ་མེད་པའི་ཕྱིར། དེ་དང་ཁམས་གོང་མའི་ཕྱིར་མི་འོང་གཉིས་ཡོངས་
སུ་མ་ཉམས་པ་དང་དབང་པོ་སྨིན་པར་མཚུངས་པ་ཡིན་པའི་ཕྱིར། གཟུགས་སུ་ཚེ་ཡོངས་
གྱུར་གྱི་ཕྱིར་མི་འོང་ལ་ནི། ཁམས་གཞན་དུ་མི་སྐྱེ་བས་མ་ཁྱབ་སྟེ། རང་འགྲེལ་ལས། གཟུགས་
ཀྱི་ཁམས་སུ་ཚེ་ཡོངས་སུ་གྱུར་པ་ནི། གལ་ཏེ་ན་གཟུགས་མེད་པའི་ཁམས་དག་ཏུ་འཇུག་སྟེ།
གོང་དུ་འཕོ་བ་སྲིད་པའི་རྩེ་མོའི་མཐར་ཐུག་པ་གང་ཡིན་པའོ། །ཞེས་གསུངས་པའི་ཕྱིར ཁ་
ཅིག་བསམ་གཏན་སྤེལ་ནས་འོག་མིན་འགྲོ །ཞེས་གསུངས་པས། དང་པོར་བསམ་གཏན་གང་
སྤེལ་བ་ཡིན་ཞེ་ན། བཤད་དུ་ཡོད་དེ། དང་པོ་བཞི་པ་སྤེལ་བར་བྱེད། །ཅེས་འབྱུང་བ་ལས།
བསམ་གཏན་བཞིའི་སེམས་ལ་སྤེལ་བར་བྱེད་པའི་ཕྱིར། དེའི་རྒྱུ་མཚན་ཀྱང་ཡོད་དེ། (༡༦༠ན)
དེ་སེམས་ལས་སུ་རུང་བའི་མཆོག་ཡིན་པའི་ཆ་ནས་ཡིན་པའི་ཕྱིར། ཇི་ལྟར་སྤེལ་བའི་ཚུལ་
ཡོད་དེ། སྦྱོར་བ་དང་དངོས་གཞི་གཉིས་སུ་ཡོད་པའི་ཕྱིར། དང་པོ་ཡོད་དེ། དང་པོར་བསམ་
གཏན་བཞི་པའི་སེམས་ཟག་མེད་རྒྱུན་ལྡན་ལ་སྙོམས་པར་འཇུག །དེ་ནས་ཟག་བཅས་རྒྱུན་
ལྡན་དང༌། དེ་ནས་ཟག་མེད་རྒྱུན་ལྡན་ལ་སྙོམས་པར་འཇུག་ཅིང་། དེ་བཞིན་དུ་རྒྱུན་ཕྲི་ནས
དང་པོར་ཟག་མེད་སྐད་ཅིག་མ་གཉིས་དང༌། དེ་ནས་ཟག་བཅས་སྐད་ཅིག་མ་གཉིས་དང་། དེ་
ནས་ཟག་མེད་སྐད་ཅིག་མ་གཉིས་ལ་སྙོམས་པར་འཇུག་པ་དེ་ཡིན་པའི་ཕྱིར། རང་འགྲེལ་
ལས་དེ་ལྟར་གསུངས་ཤིང་། གྲག་ཅེས་པ་ནི་མདོ་སྡེ་པས་ཟུར་ཟ་བའི་ཚིག་ཡིན་པའི་ཕྱིར།
གཉིས་པ་དངོས་གཞི་ཡོད་དེ། སྐད་ཅིག་མ་ནི་བསྲེས་པས་འགྲུབ། །ཅེས་འབྱུང་བ་ལས
སྦྱོར་བ་གཅིག་གིས། དཀྱུས་གཅིག་ལ། བསམ་གཏན་བཞི་པའི་དངོས་གཞི་ཟག་མེད་སྐད་
ཅིག་མ་གཉིས་ཀྱི་བར་དུ། དེའི་དངོས་བཞི་ཟག་བཅས་སྐད་ཅིག་མ་གཅིག་སྤེལ་ནས་ཇི་ལྟར་
འདོད་པ་ལྟར་སྙོམས་པར་འཇུག་པ་ཡིན་པའི་ཕྱིར་དང་། ཇི་ཙམ་འདོད་པ་དེ་ལྟར་སྙོམས་པར་
འཇུག་ནུས་པ་དེ་ཉིད་གྲུབ་པའི་ཚད་ཀྱང་ཡིན་པའི་ཕྱིར་ཏེ། རང་འགྲེལ་ལས། བྱེ་བྲག་ཏུ་སྨྲ་བ་
-262-

ཆོས་མངོན་པ་མཛོད་ཀྱི་དགོངས་པ་ལེགས་པར་བཤད་པ་ཤེས་བྱ་རབ་གསལ་ལས་གནས་གསུམ་པ་འཇིག་རྟེན་བསྟན་པ།
རྣམས་ན་རེ གང་གི་ཚེ་ཟག་པ་མེད་པའི་སྐད་ཅིག་མའི་འཇུག་ཐོགས་སུ་ཟག་པ་དང་བཅས་
པ་མངོན་སུམ་དུ་བྱེད་ཅིང་། ཟག་པ་དང་བཅས་པའི་འཇུག་ཐོགས་སུ་ཡང་ཟག་པ་མེད་པ་
མངོན་སུམ་དུ་བྱེད་ལ དེ་ལྟར་ཟག་པ་དང་བཅས་པའི་སྐད་ཅིག་མ་དང་། ཟག་པ་མེད་པ་དག་
ཏུ་བསྲེས་པས་སྤེལ་མ་འགྲུབ་པ་ཡིན་ཏེ། ཞེས་(༡༦༠ བ) གསུངས་པའི་ཕྱིར
དེ་ལ་མདོ་སྡེ་པ་ན་རེ། སྤེལ་སྒོམ་འདི་མི་འཐད་དེ། ཟག་བཅས་ཟག་མེད་ཀྱི་སྐད་ཅིག་
མ་དེ་དུས་མཐའི་སྐད་ཅིག་མ་ལ་ཁྱོད་འདོད་པ་གང་ཞིག །སངས་རྒྱས་མ་གཏོགས་པའི་དུས་
མཐའི་སྐད་ཅིག་མ་དེ་ལྟར་སྤེལ་མི་ནུས་པའི་ཕྱིར། དེས་ན་རྒྱུན་ཆགས་པའི་ཟག་མེད་སྐད་ཅིག་
མ་གཉིས་ཀྱི་བར་དུ་རྒྱུན་ཆགས་པའི་ཟག་བཅས་སྐད་ཅིག་མ་སྤེལ་བ་ཡིན་ནོ། །ཞེས་སྨྲ་བའི་
ཕྱིར་ཏེ རང་འགྲེལ་ལས། སངས་རྒྱས་མ་གཏོགས་པས་ནི་སྐད་ཅིག་སྤེལ་བར་མི་ནུས་ཏེ
དེའི་ཕྱིར་རྒྱུན་ཆགས་གསུམ་ཇེ་སྲིད་འདོད་པར་སྙོམས་པར་འཇུག་པའི་སྒོ་ནས་རྫོགས་པ་
ཡིན་ནོ། །ཞེས་བྱ་བར་བལྟའོ། །ཞེས་གསུངས་པའི་ཕྱིར་དང་། དོན་གསལ་ལས། རང་གི་
གཞུང་ལུགས་ནི་འོག་ནས་སྐད་ཅིག་མ་སྤེལ་བར་མི་ནུས་ཏེ། ཞེས་བྱ་བ་རྒྱས་པར་འབྱུང་བས་
སྟོན་ཏོ། །ཞེས་གསུངས་པའི་ཕྱིར། རང་ཅེས་པ་མདོ་སྡེ་པའི་དབང་དུ་བྱས་པའོ།
རྟེན་གང་གིས་བསྒོམ་པའང་ཡོད་དེ། རང་འགྲེལ་ལས། འདི་ལྟར་སྤེལ་བར་བྱེད་དེ།
དགྲ་བཅོམ་པའམ་ཕྱིར་མི་འོང་བ་ཡང་རུང་ཞེས་གསུངས་པ་ལྟར་ཡིན་པའི་ཕྱིར། ཁམས་གང་
དུ་སྒོམ་པའང་ཡོད་དེ། རང་འགྲེལ་ལས། དང་པོར་འདོད་པའི་ཁམས་སུ་གླིང་གསུམ་དག་ཏུ་
སྤེལ་བར་བྱེད་ལ། ཕྱིས་ནི་ཡོངས་སུ་ཉམས་པ་གཟུགས་ཀྱི་ཁམས་སུ་སྤེལ་བར་བྱེད་དོ། །ཞེས་
གསུངས་པས་གྲུབ་པའི་ཕྱིར། བསམ་གཏན་བཞི་པ་ལ་སྤེལ་བའི་རྗེས་སུ་ནི། གསུམ་པ་སོགས་
ཀྱང་སྤེལ་བར་བྱེད་ལ སྤེལ་བའི་དགོས་པ་ནི། སྐྱེ་དང་གནས་པར་བྱ་ཕྱིར་དང་། ཉོན་མོངས་
པས་ནི་འཇིགས་ཕྱིར་ཡང་། །ཞེས་གསུངས་པས་བསྟན། ཕྱིར་མི་འོང་དབང་རྣོན་ནི་གནས་
གཙང་དུ་(༡༦༡ན)སྐྱེ་བ་དང་མཐོང་ཆོས་ལ་བདེ་བར་གནས་པར་བྱ་བའི་ཕྱིར་དང་། དབང་
རྟུལ་རྣམས་ཉོན་མོངས་པས་འཇིགས་ཏེ། ཏིང་ངེ་འཛིན་ལ་རོ་མྱང་གི་སྒྲིབ་པ་ཐག་བསྲིང་བའི་
ཕྱིར་དུ་དང་། དགྲ་བཅོམ་པ་དབང་རྣོན་ནི་མཐོང་ཆོས་ལ་བདེ་བར་གནས་པའི་ཕྱིར་དང་
-263-

། ཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ
དབང་རྟུལ་རྣམས་ནི་གོང་བཞིན་ཉོན་མོངས་པས་འཇིགས་ཏེ་ཐག་བསྲིང་བའི་ཕྱིར་ཡང་སྒོམ་
པ་ཡིན་པའི་ཕྱིར།
འོ་ན། གནས་གཙང་དུ་སྐྱེ་བ་ལ་ལྔར་ངེས་པའི་རྒྱུ་མཚན་ཅི་ཡིན་ཞེ་ན བཤད་དུ་ཡོད་དེ།
དེ་ནི་རྣམ་པ་ལྔ་ཡི་ཕྱིར། །གནས་གཙང་སྐྱེ་བ་ལྔ་ཁོ་ན། །ཞེས་གསུངས་པ་ཉིད་ཀྱིས། དེའི་རྒྱུ་
བསམ་གཏན་བཞི་པའི་སྤེལ་སྒོམ་དེ་ལ་ལྔ་ཡོད་པའི་ཕྱིར་ཏེ། ཆུང་ངུ་གསུམ་སྤེལ། འབྲིང་དྲུག་
སྤེལ། ཆེན་པོ་དགུ་སྤེལ། ཤིན་ཏུ་ཆེན་པོ་བཅུ་གཉིས་སྤེལ། ཆེས་ཤིན་ཏུ་ཆེན་པོ་བཅོ་ལྔ་སྤེལ་
རྣམས་སུ་ཡོད་པའི་ཕྱིར། གསུམ་སྤེལ་སོགས་བྱེད་ཚུལ་ལ་རང་འགྲེལ་ལས། དང་པོ་ལ་ཟག་
པ་མེད་པ་དང་ཟག་པ་དང་བཅས་པ་དང་། ཟག་པ་མེད་པ་དང་། སེམས་གསུམ་མངོན་དུ་
བྱེད་དོ། །གཉིས་པ་ལ་ནི་དྲུག་གོ །གསུམ་པ་ལ་ནི་དགུའོ། །བཞི་པ་ལ་ནི་བཅུ་གཉིས་སོ། །ལྔ་
པ་ལ་ནི་བཅོ་ལྔ་སྟེ། ཞེས་གསུངས་པའི་ཕྱིར། གསུམ་སྤེལ་བཤད་ཟིན་ལྟར་དང་། དྲུག་སྤེལ་
སོགས་བྱེད་ཚུལ་ལ་ཁ་ཅིག རིམ་པ་བཞིན། བསམ་གཏན་བཞི་པའི་སེམས་ཟག་མེད་གཉིས་
དང་། ཟག་བཅས་གཉིས་དང་། ཟག་མེད་གཉིས་སྤེལ་བ་དང་། དེ་བཞིན་དུ་དགུ་སྤེལ་ཡང་།
ཟག་མེད་གསུམ་ལ་སོགས་པ་སྤེལ་བ་ཡིན་ནོ། །ཞེས་ཟེར་རོ། །དེ་ནི་མི་འོས་ཏེ། ཚད་ལྡན་གྱི་
གཞུང་(༡༦༡ བ)གང་ལས་ཀྱང་མ་གསུངས་པའི་ཕྱིར།
རང་གི་ལུགས་ནི། སྦྱོར་བ་གཅིག་གིས་སེམས་ཟག་མེད་དང་། ཟག་བཅས་དང་། ཟག་
མེད་དང་། ཡང་ཟག་མེད་དང་། ཟག་བཅས་དང་། ཟག་མེད་དང་གསུམ་ཚན་གཉིས་ལ་སྙོམས་
པར་འཇུག་པ་དྲུག་སྤེལ་དང་། དགུ་སྤེལ་སོགས་ལའང་དེས་རིགས་པ་སྦྱར་བ་ཡིན་ཏེ། དོན་
གསལ་ལས། གཉིས་པ་ལ་ནི་དྲུག་གོ་ཞེས་བྱ་བ་ནི། ཟག་པ་མེད་པ་དང༌། ཟག་པ་དང་བཅས་
པ་དང་། ཟག་པ་མེད་པ་ཞེས་བྱ་བ་གསུམ་དང་། ཡང་ཟག་པ་མེད་པ་དང་། ཟག་པ་དང་བཅས་པ་
དང་། ཟག་པ་མེད་པ་ཞེས་བྱ་བ་གསུམ་སྟེ་དྲུག་ཡིན་ནོ། །གསུམ་པ་ལ་ནི་དགུའོ། བཞི་པ་
ནི་བཅུ་གཉིས་སོ། ། ལྔ་པ་ལ་ནི་བཅོ་ལྔ་སྟེ། ཞེས་བྱ་བ་ཡང་དེ་ཁོ་ན་བཞིན་དུ་སྦྱར་བར་བྱའོ།
ཞེས་གསུངས་པས་གྲུབ་པའི་ཕྱིར
འོ་ན། ལྔ་པ་ལྟ་བུར་སྣང་བས། གསུམ་སྤེལ་ནུས་ན་འོག་མ་
-264-

ཆོས་མངོན་པ་མཛོད་ཀྱི་དགོངས་པ་ལེགས་པར་བཤད་པ་ཤེས་བྱ་རབ་གསལ་ལས་གནས་གསུམ་པ་འཇིག་རྟེན་བསྟན་པ
རོ་ཞེ་ན། མི་འགྱུར་ཏེ། སྦྱོར་བ་གཅིག་གིས་གསུམ་སྤེལ་ནུས་ནས། དྲུག་སོགས་སྤེལ་མི་ནུས་
པ་མཐའ་ཡས་པའི་ཕྱིར་ཏེ། དོན་གསལ་ལས། དང་པོ་ལ་ནི་སེམས་གསུམ་ཞེས་བྱ་བ་ནི་གང་
ཟག་དེ་ལ་ནུས་པ་དེ་ཙམ་ཞིག་ཡོད་པ་སྟེ། དེ་བཞིན་དུ་འོག་མ་རྣམས་ལའང་བརྗོད་པར་
བྱའོ། །ཞེས་གསུངས་པའི་ཕྱིར། ཅི་སྤེལ་མ་སྒོམ་པའི་དབང་གིས་འཕགས་པ་རྣམས་གནས་
གཙང་དུ་སྐྱེ་ན། ཡང་སྲིད་ཕྱི་མར་འཕེན་བྱེད་ཀྱི་ལས་གསར་དུ་གསོག་པ་ཡོད་པར་ཐལ་ལོ་ཞེ་
སྐྱོན་མེད་དེ། སྔོན་སོ་སྐྱེའི་དུས་སུ་བསགས་པའི་བསམ་གཏན་བཞི་པའི་སས་བསྡུས་ཀྱི་
ལས་དེ་ཉིད་སྤེལ་མ་སྒོམ་ས་གནས་གཙང་དུ་སྐྱེ་བའི་རྒྱུར་ཇ ང་བྱེད་པའི་
ཕྱིར
འོ་ན། སྤེལ་མ་ལྔ་)བསྒོམ་པའི་གཟུགས་སུ་འགྲོའི་ཕྱིར་མི་འོང་དེ་ཉིད་
བསམ་གཏན་བཞི་པའི་དངོས་གཞིའི་སྙོམས་འཇུག་ལས་མ་ཉམས་པར་ཚངས་རིས་སུ་སྐྱེ་བ་མི་
འཐད་ཅིང་ཉམས་ན་ཟག་མེད་ཀྱང་ཉམས་པར་འགྱུར་རོ། ། ཞེ་ན། འདོད་པ་ཡིན་ལ་འོན་ཀྱང་
གནས་གཙང་དུ་སྐྱེ་བའི་རྣམ་སྨིན་གྱི་རྒྱུ་ནི་བཞི་པའི་དངོས་གཞི་ཟག་བཅས་ཀྱི་བྱེད་པ་ཡིན་ཏེ།
རང་འགྲེལ་ལས།།དེ་ལ་ཟག་པ་དང་བཅས་པ་གང་ཡིན་པ་དེའི་དབང་གིས། དེ་དག་ཏུ་
སྐྱེའོ། །ཞེས་གསུངས་པའི་ཕྱིར
འོ་ན། མངོན་པ་གོང་མར་ནི། དངོས་གཞི་ཟག་མེད་ལས་ཉམས་པར་མི་བཞེད་པས།
ཕྱོགས་སྔ་མའི་ལན་ཟུར་དུ་གདབ་དགོས་སོ
བཞི་པ་ཕྱིར་མི་འོང་ལུས་མངོན་བྱེད་ཡོད་དེ། འགོག་པ་ཐོབ་པའི་ཕྱིར་མི་འོང༌། །ལུས་
ཀྱི་མངོན་སུམ་བྱེད་པར་འདོད། །ཞེས་འབྱུང་བ་ལས། འགོག་སྙོམས་ཐོབ་པའི་ཕྱིར་མི་འོང་དེ་
དེ་ཡིན་པའི་ཕྱིར་ཏེ། སེམས་བཀག་པའི་ལུས་ལ་བརྟེན་ནས་མངོན་དུ་བྱེད་པ་ཡིན་པས་ན། དེ་
སྐད་ཅེས་བརྗོད་པའི་ཕྱིར
བཞི་པ་དགྲ་བཅོམ་ཀྱི་སྐོར་བཤད་དུ་ཡོད་དེ། ཞུགས་པའི་དབང་དུ་བྱས་ནས། སྲིད་
རྩེའི་བར་ཆ་བརྒྱད་ཟད་པ། །དགྲ་བཅོམ་ཉིད་ལ་ཞུགས་པ་ཡིན། །དགུ་པའི་བར་ཆད་མེད་
ལམ་ཡང་། །དེ་ནི་རྡོ་རྗེ་ལྟ་བུ་ཡིན། །ཞེས་གསུངས་པ་དང་། འབྲས་གནས་ཀྱི་དབང་དུ་བྱས་
-265-

TUDU ཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ།
ནས དེ་ཟད་ཐོབ་དང་ཟད་པ་ཤེས། །དེ་ཚེ་དེ་མི་སློབ་དགྲ་བཅོམ། །ཞེས་གསུངས་པ་ལྟར་
ཡིན་པའི་ཕྱིར། དང་པོ་གྲུབ་སྟེ། སྲིད་རྩེའི་སྒོམ་སྤང་ཉོན་མོངས་བརྒྱད་པ་སྤངས་ཞིང་། དགུ་
པའི་དངོས་གཉེན་བར་ཆད་མེད་ལམ་རྡོ་རྗེ་ལྟ་བུའི་ཏིང་ངེ་འཛིན་ལ་གནས་པའི་ཉན་ཐོས་དེ
དགྲ་བཅོམ་ཞུགས་པ་ཡིན་ཞེས་བསྟན་པའི་ཕྱིར། ཕྱི་མ་གྲུབ་སྟེ། སྲིད་རྩེའི་སྒོམ་སྤང་ཉོན་
མོངས་དགུ་པ་ཟད་པའི་ཐོབ་པ་དང་ལྷན་ཅིག་ཏུ་སྐྱེས་པའི་ཟད་ཤེས་ཀྱི་རྣམ་གྲོལ་ལམ་ཐོབ་
པའི་ཉན་ཐོས་མི་སློབ་པ་དེ་དགྲ་བཅོམ་འབྲས་གནས་ཡིན་ཞེས་བསྟན་པའི་ཕྱིར། ཅི་ཡང་མེད་
མན་ཆད་ཀྱི་ཉོན་མོངས་ལ་འཇིག་རྟེན་པའི་སྒོམ་སྤང་བཤད་ནས སྲིད་རྩེ་ལ་དེ་མི་འཆད་པའི་
རྒྱུ་མཚན་ཡོད་དེ། འཇིག་རྟེན་འདས་ཀྱིས་སྲིད་རྩེ་ལས། །ཆགས་བྲལ་གཞན་ལས་རྣམ་པ་
གཉིས། །(འཇིག་རྟེན་པ་ཡིས་ཆགས་བྲལ་བའི། །འཕགས་ལ་བྲལ་བའི་ཐོབ་རྣམས་གཉིས།
ཁ་ཅིག་འཇིག་རྟེན་འདས་ཀྱིས་ཀྱང༌། །བཏང་ལ་ཉོན་མོངས་མི་ལྡན་ཕྱིར། །སྲིད་རྩེའི་ཕྱེད་
ལས་རྣམ་གྲོལ་དང༌། །གོང་དུ་སྐྱེས་པ་བཞིན་མི་ལྡན། །)ཞེས་འབྱུང་བ་ལས། སྲིད་རྩེའི་ཉོན་
མོངས་འདས་ལམ་ཁོ་ནས་སྤངས། གཞན་རྣམས་ལ་ཆགས་པ་དང་བྲལ་བྱེད་ཀྱི་འཇིག་རྟེན་
དང་འཇིག་རྟེན་ལས་འདས་པའི་ལམ་གཉིས་ཀ་ཡོད་པའི་ཕྱིར
འོ་ན། ས་གང་གིས་གང་ལ་ཆགས་བྲལ་བྱེད་པ་ཡིན་ཞེ་ན། བཤད་དུ་ཡོད་དེ། ཟག་མེད་
མི་ལྕོགས་མེད་པ་ཡིས། །ཐམས་ཅད་ལ་ནི་འདོད་ཆགས་བྲལ། །ཞེས་འབྱུང་བ་ལས། བསམ་
གཏན་དང་པོའི་ཉེར་བསྡོགས་ཟག་མེད་མི་ལྕོགས་མེད་ཀྱིས། འདོད་པ་ནས་སྲིད་རྩེའི་བར་གྱི་
ཉོན་མོངས་ལ་ཆགས་པ་དང་བྲལ་བར་བྱེད་པའི་ཕྱིར།
འོ་ན། བསམ་གཏན་དང་པོ་གསུམ་གྱི་ཉེར་བསྡོགས་ཀྱིས་འོག་མ་ལ་ཆགས་བྲལ་བྱེད་
པའི་ཚེ། སྦྱོར་བ་མཐའི་འབྲས་བུ་ཡིད་བྱེད་ཉེར་བསྡོགས་ཉིད་དུ་ངེས་སམ་ཞེ་ན་མ་ཡིན་ཏེ། ས་
གསུམ་རྒྱལ་ལ་བསམ་གཏན་ནམ། །ཉེར་བསྡོགས་ལས་མཐའི་རྣམ་གྲོལ་ལམ། །ཞེས་འབྱུང་
བ་ལས། ཉན་ཐོས་དབང་རྟུལ་གྱི་རྒྱུད་ཀྱི་བསམ་གཏན་དང་པོ་གསུམ་གྱི་སྦྱོར་བ་མཐའི་འབྲས་
བུ་ཡིད་བྱེད་དེ་བསམ་གཏན་གྱི་(༡༦༣ན)ཉེར་བསྡོགས་ཡིན་ཀྱང་། དབང་རྣོན་གྱི་རྒྱུད་ཀྱི་དེ་
དངོས་གཞི་ཡིན་པའི་ཕྱིར་ཏེ། བསམ་གཏན་དང་པོ་གསུམ་གྱི་ཉེར་བསྡོགས་ཀྱི་ཚོར་བ་རྣམས་
266-

ཆོས་མངོན་པ་མཛོད་ཀྱི་དགོངས་པ་ལེགས་པར་བཤད་པ་ཤེས་བྱ་རབ་གསལ་ལས་གནས་གསུམ་པ་འཇིག་རྟེན་བསྟན་པ།
བཏང་སྙོམས་ཁོ་ན་དང་། དངོས་གཞིའི་ཚོར་བ་ལ་བདེ་བ་ཡོད་པས དབང་རྟུལ་གྱིས་འཕོ་
དཀའ་ཞིང་། དབང་རྣོན་ལ་དེ་ལྟར་མ་ཡིན་པའི་ཕྱིར མངོན་པ་གོང་མར་བསམ་གཏན་
གསུམ་གྱི་ཉེར་བསྡོགས་གྱི་ཚོར་བ་གང་ཡིན་བཏང་སྙོམས་སུ་མ་ངེས་པས། དེ་གསུམ་གྱི་ཡིད་
བྱེད་བདུན་པ་ལ་ཡང་དངོས་གཞིའི་ཁྱད་པར་བཤད་དེ་ལུགས་གཞན་ཡིན་ནོ།
བསམ་གཏན་བཞི་པ་ནི་དེ་དང་མི་འདྲ་སྟེ། གོང་མའི་ཉེར་བསྡོགས་ལས་མིན། པས་
དེའི་སྦྱོར་བ་མཐའི་འབྲས་བུ་ཡིད་བྱེད་ལ། བསམ་གཏན་གྱི་དངོས་གཞིས་ཁྱབ་པའི་ཕྱིར་ཏེ
བཞི་པ་ཡན་ཆད་ཀྱི་ཉེར་བསྡོགས་དང་དངོས་གཞིའི་ཚོར་བ་བཏང་སྙོམས་སུ་ངེས་པའི་ཕྱིར།
དངོས་གཞི་ཟག་མེད་བརྒྱད་ནི། མི་ལྕོགས་མེད་དང་མི་འདྲ་སྟེ། འཕགས། །བརྒྱད་ཀྱིས་རང་
གོང་ས་ལས་རྒྱལ། །ཞེས་འབྱུང་བ་ལས། རང་ས་དང་། གོང་སའི་ཉོན་མོངས་ལས་རྒྱལ་བར་
བྱེད་ཀྱི། འོག་ས་ལས་མ་ཡིན་ཏེ། ཉེར་བསྡོགས་ཀྱིས་རྒྱལ་བར་བྱས་ཟིན་པའི་ཕྱིར། འཇིག་
རྟེན་པའི་སྒོམ་ལམ་རྣམས་གང་གི་རྣམ་པ་ཅན་ཡིན་པའང་བཤད་དུ་ཡོད་དེ། འཇིག་རྟེན་པ་ཡི་
རྣམ་གྲོལ་དང༌། །བར་ཆད་མེད་ལམ་གོ་རིམ་བཞིན། །ཞི་སོགས་རགས་སོགས་རྣམ་པ་ཅན།
གོང་དང་འོག་མའི་སྤྱོད་ཡུལ་ཅན། །གལ་ཏེ་མི་གཡོའི་ཟད་ཤེས་ལས། །མི་སྐྱེའི་བློ་གྲོས་གལ་
ཏེ་མིན། །ཟད་པ་ཤེས་སམ་མི་སློབ་ལྟ། །དེ་ནི་དགྲ་བཅོམ་ཐམས་ཅད་ལ། །ཞེས་འབྱུང་བ་
ལས། བར་ཆད་མེད་ལམ་འོག་མའི་སྤྱོད་ཡུལ་ཅན། རྣམ་གྲོལ་གོང་སའི་སྤྱོད་ཡུལ་(༡༦༣བ)
ཅན་ཡིན་པའི་ཕྱིར
འོ་ན། དགེ་སྦྱོང་གི་ཚུལ་དང་། དེའི་འབྲས་བུ་ཇི་ལྟ་བུ་ཞེ་ན། བཤད་དུ་ཡོད་དེ། དགེ་
སྦྱོང་ཚུལ་ནི་དྲི་མེད་ལམ། །འབྲས་བུ་འདུས་བྱས་འདུས་མ་བྱས། །དེ་དག་བརྒྱད་ཅུ་རྩ་དགུའོ།
གྲོལ་ལམ་ཟད་པ་རྣམས་དང་བཅས། །ཞེས་འབྱུང་བ་ལས། བར་ཆད་མེད་ལམ་རྣམས་དགེ་
སྦྱོང་གི་ཚུལ་དང་། སྤངས་པ་དང་རྣམ་གྲོལ་ལམ་རྣམས་དེའི་འབྲས་བུར་འཇོག་ཅིང་། བར་
ཆད་མེད་ལམ་དེ་ལ་ཡང་། རྒྱས་པར་ཕྱེ་ན་བརྒྱད་ཅུ་རྩ་དགུ་ཡོད་དེ། མཐོང་སྤང་སྤོང་བའི་བར་
ཆད་མེད་ལམ་བརྒྱད་ཡོད་པ་གང་ཞིག །སྒོམ་སྤང་སྤོང་བའི་བར་ཆད་མེད་ལམ་བརྒྱད་ཅུ་རྩ་
གཅིག་ཡོད་པའི་ཕྱིར། དང་པོ་གྲུབ་སྟེ། འདོད་པའི་མཐོང་སྤང་བཞི་དང་། ཁམས་གོང་གི་མཐོང་
-267-

ཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ།|
སྤང་བཞི་སྟེ་བརྒྱད་སྤོང་བའི་བར་ཆད་མེད་ལམ་བརྒྱད་ཡོད་པའི་ཕྱིར། ཕྱི་མ་གྲུབ་སྟེ། ཁམས་
གསུམ་ས་དགུའི་སྒོམ་སྤང་ཉོན་མོངས་བརྒྱད་ཅུ་རྩ་གཅིག་སྤོང་བའི་བར་ཆད་མེད་ལམ་གྲངས་
དེ་སྙེད་ཡོད་པའི་ཕྱིར། དགེ་སྦྱོང་ཚུལ་གྱི་འབྲས་བུ་དེ་ལ་བཞིར་འཇོག་པའི་རྒྱུ་མཚན་ཡོད་དེ།
འབྲས་བུ་བཞིར་རྣམ་བཞག་པ་ནི། །རྒྱུ་ལྔ་དག་ནི་སྲིད་ཕྱིར་རོ། །འབྲས་ལ་སྔོན་ལམ་བཏང་བ་
དང་། །གཞན་ཐོབ་པ་དང་ཟད་བསྡོམས་དང་།ཤེས་པ་བརྒྱད་ཚན་ཐོབ་པ་དང་། །རྣམ་པ་
བཅུ་དྲུག་ཐོབ་པའོ། །ཞེས་འབྱུང་བ་ལས། རྒྱུ་མཚན་རྣམ་པ་ལྔའི་སྒོ་ནས་འབྲས་བུ་བཞིར་
བཞག་པའི་ཕྱིར་ཏེ། འབྲས་གནས་བཞི་ག་ཞུགས་ལམ་སྔོན་དུ་བཏང་བ་དང་། འབྲས་གནས་
ཀྱི་ལམ་ཐོབ་པ་དང་། སྤང་བྱ་སྤངས་པའི་བྲལ་ཐོབ་གཅིག་རྙེད་པ་ལྟ་བུའི་ཐོབ་པ་རྣམས་
ཕྱོགས་གཅིག་ཏུ་བསྡོམས་པ་དང་། རྣམ་གྲོལ་ལམ་གྱིས་(༡༦༤ ན)བསྡུས་པའི་ཤེས་པ་བརྒྱད་
ཚན་ཐོབ་པ་དང་། མི་རྟག་སོགས་བཅུ་དྲུག་སུམ་རྟོགས་པའི་ཡེ་ཤེས་ཐོབ་པ་སྟེ་ལྔའི་སྒོ་
ནས་དེ་ལྟར་བཞག་པའི་ཕྱིར
༑༑ ཁ་ཅིག་ཟག་མེད་གྱི་ལམ་ཁོ་ན་དགེ་སྦྱོང་གི་ཚུལ་ཡིན་ན། འཇིག་རྟེན་པའི་ལམ་གྱིས།
འཇིག་རྟེན་པའི་སྒོམ་སྤང་ཉོན་མོངས་དྲུག་པ་སྤངས་ནས་ཕྱིར་འོང་ཐོབ་པ་དང་དགུ་པ་
སྤངས་ནས་ཕྱིར་མི་འོང་ཐོབ་པ་གཉིས་དགེ་སྦྱོང་ཚུལ་གྱི་འབྲས་བུ་མ་ཡིན་པར་འགྱུར་རོ་ཞེ་ན།
སྐྱོན་མེད་དེ། འཇིག་རྟེན་པ་ཡི་ཐོབ་འབྲས་ནི། །བསྲེས་དང་ཟག་མེད་ཐོབ་འཛིན་ཕྱིར། །ཞེས་
འབྱུང་བ་ལས། འབྲས་བུ་གཉིས་པོ་དེ་འཇིག་རྟེན་ལས་འདས་མ་འདས་ཀྱི་ལམ་གྱི་སྤངས་པ་
གཉིས་བསྲེས་པའི་ཕྱིར་དང་། ཟག་མེད་ཐོབ་འཛིན་དེ་གཉིས་ཀ་དགེ་སྦྱོང་ཚུལ་གྱི་འབྲས་བུ་
ཡིན་པའི་ཕྱིར། དེ་ཉིད་ཚངས་ཚུལ་ཚངས་པ་ཡི། །འཁོར་ལོ་ཚངས་པས་བསྐོར་ཕྱིར་རོ། །ཆོས་
ཀྱི་འཁོར་ལོ་(མཐོང་བའི་ལམ། །མྱུར་བར་འགྲོ་སོགས་རྩིབས་སོགས་ཀྱིས། །)ཞེས་སོགས་
ཀྱི་དོན་ཡང་ཡོད་དེ དགེ་སྦྱོང་གི་ཚུལ་དེ་ཉིད་ཚངས་པའི་ཚུལ་དང་ཚངས་པ་བཅོམ་ལྡན་
འདས་ཀྱིས་དེ་ཉིད་བསྐོར་བ་ཡིན་པའི་ཕྱིར
འོ་ན། ཁམས་གང་དུ་དགེ་སྦྱོང་ཚུལ་གྱི་འབྲས་བུ་དུ་ཐོབ་པ་ཡིན་ཞེ་ན། བཤད་དུ་ཡོད་དེ།
འདོད་པར་གསུམ་འཐོབ་ཐ་མ་ནི། །གསུམ་དུའོ་གོང་ན་མཐོང་ལམ་མེད། ། མི་སྐྱོ་ལུང་ལས་
-268-

ཆོས་མངོན་པ་མཛོད་ཀྱི་དགོངས་པ་ལེགས་པར་བཤད་པ་ཤེས་བྱ་རབ་གསལ་ལས་གནས་གསུམ་པ་འཇིག་རྟེན་བསྟན་པ
འདིར་རྩོམ་ཞིང༌། །དེ་མཐར་ཕྱིན་ཅེས་འབྱུང་ཕྱིར་རོ། །ཞེས་འབྱུང་བ་ལས། འབྲས་བུ་དང་པོ་
གཉིས་དང་། འབྲས་བུ་རིམ་གྱིས་པའི་ཕྱིར་མི་འོང་གསུམ། དང་པོར་འདོད་ཁམས་ཁོ་ནར་
གསར་དུ་ཐོབ་དགོས། ཆགས་བྲལ་སྔོན་སོང་གི་ཕྱིར་མི་འོང་ཀྱང་འདོད་རྟེན་ཁོ་ན་ལ་བརྟེན་
ནས་ཐོབ་པའི་ཕྱིར། ཕྱི་མ་གྲུབ་སྟེ དེའི་གསར་ཐོབ་མཐོང་ལམ་(༡༦༤ བ)ཐོབ་པའི་རྟེན་ཅན་
དུ་ངེས་པ་གང་ཞིག །ཁམས་གོང་གི་རྟེན་ལ་མཐོང་ལམ་གསར་དུ་ཐོབ་པ་མེད་པའི་ཕྱིར་དང་
ལུང་ལས། གཟུགས་སུ་ཉེར་འགྲོའི་ཕྱིར་མི་འོང་བར་འདའ་བ་སོགས་ལྔ་ག་འདོད་པའི་ཁམས་
འདིར་རྩོམ་ཞིང་། གཟུགས་ཀྱི་ཁམས་དེར་མཐར་ཕྱིན་པར་་བྱེད ཅེས་འབྱུང་བའི་ཕྱིར
འདིའི་གཉིས་པ་གྲུབ་སྟེ། ཁམས་གོང་མ་གཉིས་ན་འཁོར་བ་སྐྱོ་བ་མེད་པ་གང་ཞིག །མཐོང་
ལམ་གསར་དུ་སྐྱེ་བ་ལ་ཡིད་འབྱུང་གི་སྐྱོ་བ་དགོས་པ་ཡིན་པའི་ཕྱིར གོང་དུ་བཤད་པའི་དགྲ་
བཅོམ་པའི་དབྱེ་བ་བཤད་དུ་ཡོད་དེ། དགྲ་བཅོམ་དྲུག་འདོད་དེ་དག་ལས། །ལྔ་ནི་དད་པས་
མོས་ལས་སྐྱེས། །དེ་དག་རྣམ་གྲོལ་དུས་དང་སྦྱོར། །མི་གཡོའི་ཆོས་ཅན་མི་གཡོ་བ། །དེ་ཕྱིར་
དེ་དུས་མི་སྦྱོར་གྲོལ། །དེ་ནི་མཐོང་ཐོབ་རྒྱུ་ལས་བྱུང་། ( ཁ་ཅིག་དང་པོ་ནས་དེའི་རིགས། ཁ་
ཅིག་སྦྱངས་པ་ལས་གྱུར་ཏོ། )ཞེས་འབྱུང་བ་ལས། ཡོངས་སུ་ཉམས་པའི་ཆོས་ཅན། བདག་
བསོད་པའི་ཆོས་ཅན། རྗེས་སུ་བསྲུང་བའི་ཆོས་ཅན། གནས་པ་ལས་མི་སྐྱོད་པའི་ཆོས་ཅན།
རྟོགས་པའི་འོས་སུ་གྱུར་པའི་ཆོས་ཅན། མི་གཡོ་བའི་ཆོས་ཅན་དང་དྲུག་ཡོད་པ་ལས། དེ་ཡང་
དང་པོ་ལྔ་དད་མོས་པ་དང་། དྲུག་པ་མཐོང་ཐོབ་ལས་བྱུང་བ་ཡིན་པའི་ཕྱིར་དང་དང་པོ་ལྔ་
དགྲ་བཅོམ་པའི་འབྲས་བུ་ལས་ཉམས་ནས། རྒྱུན་ཞུགས་ཀྱི་བར་དུ་འགྲོ་བ་ཡོད་པའི་ཕྱིར་
དང་། བར་པ་བཞི་རང་རང་གི་རིགས་ལས་ཉམས་པའང་ཡོད་པའི་ཕྱིར། ཕྱི་མ་གཉིས་གྲུབ་སྟེ།
བཞི་ནི་རིགས་ལས་ལྔ་འབྲས་ལ། །ཉམས་འགྱུར་དང་པོ་ལས་མ་ཡིན། །(སློབ་དང་འཕགས་
མིན་རིགས་དྲུག་ལྡན། །མཐོང་བ་ལ་ནི་འཕོ་བ་མེད )ཞེས་གསུངས་པའི་ཕྱིར་རོ། །ཉམས་
པ་དེ་ལ་ཡང་གསུམ་ཡོད་དེ། ཐོབ་དང་མ་ཐོབ་ཉེར་སྤྱོད་ལས། །ཡོངས་ཉམས་རྣམ་པ་གསུམ་
ཞེས་བྱ། །ཞེས་འབྱུང་བ་ལས། ཡོན་ཏན་ཐོབ་པ་ལས་ཉམས་པ། ཐོབ་བྱའི་ཡོན་ཏན་མ་ཐོབ་
པ་ལས་ཉམས་པ ཡོན་ཏན་(༡༦༥ན)ཐོབ་ཀྱང་མངོན་དུ་མི་བྱེད་པའི་ཉེར་སྤྱོད་ལས་ཉམས་པ་
-269-

ཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ།
དང་གསུམ་ཡོད་པའི་ཕྱིར། དེ་གསུམ་གང་ཟག་གང་ལ་ཡོད་པའང་བཤད་པར་བྱ་སྟེ། སྟོན་
ལ་ཐ་མ་མི་གཡོ་ལ། །བར་མའང་གཞན་ལ་རྣམ་གསུམ་མོ།།ཞེས་འབྱུང་བ་ལས། སྟོན་པ་
སངས་རྒྱས་ལ། ཐ་མ་དང་། དགྲ་བཅོམ་མི་གཡོ་བའི་ཆོས་ཅན་ལ་བར་མ་དང་། གཞན་དགྲ་
བཅོམ་དབང་རྟུལ་རྣམས་ལ་གསུམ་ཀ་ཡོད་ཅིང་མངའ་བའི་ཕྱིར་ཏེ། དང་པོ་ཡོན་ཏན་ཀུན་
རྫོགས་ཡིན་པ་དང་། གཉིས་པས་སངས་རྒྱས་ཀྱིས་ཆོས་མ་ཐོབ་པ་དང༌། གསུམ་པ་རྣམས་
འབྲས་བུ་ལས་ཉམས་པ་སྲིད་པའི་ཕྱིར།
འོ་ན། དགྲ་བཅོམ་པ་ལས་དང་ཉོན་མོངས་པའི་དབང་གིས་སྐྱེ་བ་ལེན་པ་ཡོ པར་ཐལ་
ལོ་ཞེ་ན། སྐྱོན་མེད་དེ། འབྲས་ལས་ཉམས་པ་འཆི་བ་མེད། །བྱ་བ་མ་ཡིན་དེ་མི་བྱེད། །(མི་
གཡོ་རྣམ་གྲོལ་བར་ཆད་མེད། །ལམ་དགུའོ་ཤིན་ཏུ་བསྟེན་ཕྱིར་རོ། །མཐོང་བས་ཐོབ་ལ་རེ་
རེའོ། །ཟག་མེད་མི་ཡི་ནང་དུ་འཕེལ། །མི་སློབ་ས་དགུ་ལ་བསྟེན་ཏེ། །སློབ་པ་དྲུག་ལ་གང་གི་
ཕྱིར །འཕེལ་བ་འབྲས་བུ་ཁྱད་པར་ཅན། །བཏང་སྟེ་འབྲས་བུ་ཐོབ་པར་འགྱུར །སངས་
རྒྱས་གཉིས་དང་ཉན་ཐོས་བདུན། །དེ་དགུ་དབང་པོ་རྣམ་དགུ་ཅན། །གང་ཟག་བདུན་པོ་སྦྱོར་
བ་དང༌། །དབང་པོ་སྙོམས་འཇུག་རྣམ་གྲོལ་དང༌། །གཉིས་ཀས་བྱས་པའོ་དེ་དག་དྲུག །འདི་
ལྟར་ལམ་གསུམ་ལ་གཉིས་གཉིས། །)ཅེས་འབྱུང་བ་ལས། དགྲ་བཅོམ་པ་འབྲས་བུ་ལས་
ཉམས་པ་སོར་མ་ཆུད་ཀྱི་རིང་འཆི་བ་མེད་པ་དང་། འབྲས་བུ་དང་འགལ་བའི་བྱ་བ་མ་ཡིན་པ་
མི་ཚངས་སྤྱོད་སོགས་མི་བྱེད་པའི་ཕྱིར།
འོ་ན། གཉིས་ཀའི་ཆ་ལས་རྣམ་པར་གྲོལ་བ་དང་། ཤེས་རབ་ཀྱིས་རྣམ་པར་གྲོལ་བའི་
དགྲ་བཅོམ་པ་གཉིས་ཀྱི་ཁྱད་པར་ཇི་ལྟ་བུ་ཞེ་ན། བཤད་དུ་ཡོད་དེ། འགོག་ཐོབ་གཉིས་ཀ་
ལས་རྣམ་གྲོལ། །ཤེས་རབ་ཀྱིས་ནི་ཅིག་ཤོས་སོ། །( སྙོམས་འཇུག་དབང་པོ་འབྲས་རྣམས་
ཀྱིས། །སློབ་པ་ཡོངས་རྫོགས་ཤེས་བྱའོ། །གཉིས་ཀྱིས་མི་སློབ་ཡོངས་སུ་རྫོགས། །)ཞེས་
འབྱུང་བ་ལས། དང་པོ་ཉོན་སྒྲིབ་དང་། སྙོམས་འཇུག་གི་སྒྲིབ་པ་གཉིས་ཀ་ལས་གྲོལ། གཉིས་
པ་ཉོན་སྒྲིབ་རྐྱང་པ་ལས་གྲོལ་པའི་ཕྱིར། གོང་དུ་བཤད་པའི་ལམ་དེ་རྣམས་བསྡུ་ན་བཞིར་
འགྱུར་ཏེ། མདོར་ན་ལམ་ནི་རྣམ་བཞི་སྟེ། ཁྱད་པར་ཅན་དང་རྣམ་གྲོལ་དང་། །བར་ཆད་མེད་
-270-

ཆོས་མངོན་པ་མཛོད་ཀྱི་དགོངས་པ་ལེགས་པར་བཤད་པ་ཤེས་བྱ་རབ་གསལ་ལས་གནས་གསུམ་པ་འཇིག་རྟེན་བསྟན་པ
དང་སྦྱོར་ཞེས་བྱ། །ཞེས་འབྱུང་བ་ལྟར་བཞི་ལས།(༡༦༥བ)བར་ཆད་མེད་ལམ་དང་། རྣམ་
གྲོལ་ལམ་གཉིས་གོ་སླ་ཞིང་། སྦྱོར་བ་ཉེར་བསྡོགས་ཀྱི་ལམ་ནི་སྦྱོར་ལམ་བཞི་ལྟ་བུ། ཁྱད་
པར་གྱི་ལམ་ནི་མཐོམ་ལམ་རྗེས་ཐོབ་ཡེ་ཤེས་ལྟ་བུ་ལ་བྱེད་པ་ཡིན་པའི་ཕྱིར། ཡང་ལམ་དེ་ལ་
བཞི་ཡོད་དེ། བསམ་གཏན་དག་གི་ལམ་རྣམས་སླ། །ས་གཞན་དག་གིས་དཀའ་བ་ཡིན། །བློ་
རྟུལ་མངོན་ཤེས་བུལ་བ་སྟེ། །ཅིག་ཤོས་ཀྱི་ནི་མངོན་ཤེས་མྱུར། །ཞེས་འབྱུང་བ་ལས། མངོན་
ཤེས་བུལ་ལ་ལམ་དཀའ་བ། མངོན་ཤེས་མྱུར་ལ་ལམ་དཀའ་བ། མངོན་ཤེས་བུལ་ལ་ལམ་སླ་
བ། མངོན་ཤེས་མྱུར་ལ་ལམ་ཡང་སླ་བ་སྟེ་བཞི་ཡོད་པའི་ཕྱིར་ཏེ། དབང་རྟུལ་གྱིས་ཉེར་བསྡོགས་
མི་ལྕོགས་མེད་དང་བསམ་གཏན་ཁྱད་པར་ཅན་གཟུགས་མེད་དང་པོ་གསུམ་སྟེ་ཟག་མེད་ཀྱི་
ལམ་ལྔ་ལ་བརྟེན་ན་དང་པོ་དང་། དབང་རྣོན་གྱིས་དེ་ལྔ་ལ་བརྟེན་ན་གཉིས་པ་དང་། དབང་
རྟུལ་གྱིས་བསམ་གཏན་གྱི་དངོས་གཞི་ལ་བརྟེན་ན་གསུམ་པ་དང། དབང་རྣོན་གྱིས་དེ་ལ་
བརྟེན་ན་བཞི་པ་ཡིན་པའི་ཕྱིར
:ཀཌཌ༣ ༼མངོན་པར་རྟོགས་པའི་ཡོན་ཏན་གཞན་བྱང་་ཚཌིལ
ཕྱོགས་སོ་བདུན་གྱི་སྐབས།༽
མངོན་པར་རྟོགས་པའི་ཡོན་ཏན་གཞན་ཡང་ཡོད་དེ། བྱང་ཆུབ་གྱི་ཕྱོགས་དང་མཐུན་པ་
སུམ་ཅུ་རྩ་བདུན་ཡོད་པའི་ཕྱིར་ཏེ། ཟད་དང་མི་སྐྱེ་ཤེས་པ་ནི། །བྱང་ཆུབ་དེ་དང་མཐུན་ཉིད་
ཕྱིར། །སུམ་ཅུ་རྩ་བདུན་དེ་ཕྱོགས་མཐུན། །ཞེས་འབྱུང་བ་ལས། ཟད་མི་སྐྱེ་ཤེས་ཀྱི་ཡེ་ཤེས་ནི་
བྱང་ཆུབ་དང་དེ་དང་མཐུན་པ་སྡེ་ཚན་བདུན་ཡོད་པའི་ཕྱིར། དྲན་པ་ཉེར་བཞག་བཞི ཡང་
དག་སྤོང་བ་བཞི། རྫུ་འཕྲུལ་གྱི་རྐང་པ་བཞི། རྣམ་བྱང་གི་དབང་པོ་ལྔ། སྟོབས་ལྔ། བྱང་ཆུབ་
ཀྱི་ཡན་ལག་བདུན། འཕགས་པའི་ལམ་ཡན་ལག་བརྒྱད་རྣམས་སུ་ཡོད་པའི་ཕྱིར།
དང་པོ་གྲུབ་སྟེ། དམིགས་པའི་སྒོ་ནས་ལུས་དྲན་པ་ཉེར་གཞག །ཚོར་བ་དྲན་པ་ཉེར་
བཞག །སེམས་དྲན་པ་ཉེར་བཞག (༡༦༦ན)ཆོས་དྲན་པ་ཉེར་བཞག་སྟེ་བཞི་ཡོད་ཅིང་། ངོ་
-271-

FBAFF་ཌ་ཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ།
བོ་ནི། ལུས་ཚོར་སེམས་དང་ཆོས་རྣམས་ལ། །མཚན་ཉིད་གཉིས་སུ་ཡོངས་བརྟགས་པས
ཞེས་གོང་དུ་བཤད་པ་ལྟར་གྱི། དྲན་པ་དང་། ཤེས་རབ་གང་རུང་གིས་བསྡུས་པའི་ལམ་ཞུགས་
ཀྱི་མཁྱེན་པ་ཞིག་ལ་འཇོག །སྒོམ་ཚུལ་ལ་ཡང་། རང་གི་མཚན་ཉིད་ཀྱི་སྒོམ་ཚུལ་དང་། སྤྱིའི་
མཚན་ཉིད་ཀྱི་སྒོམ་ཚུལ་གཉིས་སུ་ཡོད་པའི་ཕྱིར། བསྒོམ་ཚུལ་དང་པོ་ཡོད་དེ། ལུས་མི་གཙང་
བ། ཚོར་བ་སྡུག་བསྔལ་བ། སེམས་སྐད་ཅིག་གིས་སྐྱེ་འཇིག་བྱེད་པ། ཆོས་ཀུན་ནས་ཉོན་མོངས་
ཀྱི་ཕྱོགས་རྣམས་སྤང་བྱ་དང༌། རྣམ་བྱང་གི་ཕྱོགས་རྣམས་བླང་བྱཪ་ཁོང་ད་ནས་བསྒོམ་
པར་བྱེད་པའི་ཕྱིར།
སྒོམ་ཚུལ་གཉིས་པ་ཡོད་དེ། འདུས་བྱས་ཐམས་ཅད་ནི་མི་རྟག །ཟག་བཅས་ཐམས་ཅད་
ནི༌སྡུག༌བསྔལ། ཆོས༌ཐམས༌ཅད༌ནི་སྟོང་ཞིང་བདག་མེད། མྱ་ངན་ལས་འདས་པ་ནི་ཞི་ཞིང་
དགེ་བའོ་སྙམ་དུ་སྒོམ་པར་བྱེད་པའི་ཕྱིར། དེ་ཡང་ལུས་དྲན་པ་ཉེར་བཞག་སྡུག་བསྔལ་བདེན་
པ་ལ་འཇུག་སྟེ། འཁོར་བས་བསྡུས་པའི་ཟག་བཅས་ཀྱི་ལུས་སྡུག་བསྔལ་གྱི་རང་བཞིན་དུ་
མཐོང་ནས། དེ་ལ་འབྲལ་འདོད་བསྐྱེད་པའི་ཕྱིར། ཚོར་བ་དྲན་པ་ཉེཪ་བཞག་ཀུན་འབྱུང་
བདེན་པ་ལ་འཇུག་པ་ཡིན་ཏེ། འཁོར་བས་བསྡུས་པའི་ཟག་བཅས་ཀྱི་ཚོར་བ། སྲིད་པ་འདྲེན་
ནུས་སུ་མཐོང་ནས་དེ་ལ་སྤོང་འདོད་སྐྱེད་པའི་ཕྱིར། སེམས་དྲན་པ་ཉེར་བཞག་འགོག་བདེན་
ལ་འཇུག་སྟེ། གང་ཟག་གི་བདག་གིས་དབེན་པའི་སེམས་སྐད་ཅིག་གིས་སྐྱེ་འཇིག་བྱེད་པར་
མཐོང་ནས། བདག་ཆད་ཀྱི་དོགས་པའི་འཇིགས་པ་དང་བྲལ་བའི་འགོག་པ་མངོན་དུ་བྱ་ནུས་
སུ་མཐོང་བར་འགྱུར་བའི་ཕྱིར། ཆོས་(༡༦༦ བ)དྲན་པ་ཉེར་བཞག་ལམ་བདེན་ལ་འཇུག་སྟེ།
ཀུན་ནས་ཉོན་མོངས་ཕྱོགས་ཀྱི་ཆོས་དོར་བྱ་དང་རྣམ་བྱང་གི་ཆོས་བླང་བྱར་རྟོགས
བསྒོམ་པར་འདོད་པའི་ཕྱིར།
གཉིས་པ་ཡང་དག་སྤོང་བ་བཞི་ཡོད་དེ། མི་དགེ་བ་སྐྱེས་པ་སྤོང་ངྷ་ཡང་དག་སྤོང་བ
མ་སྐྱེས་པ་མི་སྐྱེད་པའི་ཡང་དག་སྤོང་བ། དགེ་བ་སྐྱེས་པ་སྤེལ་བའི་ཡང་དག་སྤོང་བ། མ་སྐྱེས་
པ་བསྐྱེད་པའི་ཡང་དག་སྤོང་བ་དང་བཞི་ཡོད་པ་དང་། ངོ་བོ་ནི། སྤང་གཉེན་གྱི་ཆོས་ལ་བླང་
དོར་བྱེད་པར་སྤྲོ་བའི་བརྩོན་འགྲུས་ཀྱིས་བསྡུས་པའི་ལམ་ཞུགས་ཀྱི་མཁྱེན་པ་ཞིག་ལ་འཇོག་
-272-

ཆོས་མངོན་པ་མཛོད་ཀྱི་དགོངས་པ་ལེགས་པར་བཤད་པ་ཤེས་བྱ་ས་གནས་གསུམ་པ་འཇིག་རྟེན་བསྟན་པ།
པའི་ཕྱིར།
བསྒོམ་པའི་ཚུལ་ལ་ལྔ་ཡོད་དེ། མདོ་ལས། མི་དགེ་བ་སྐྱེས་པ་སྤོང་། མ་སྐྱེས་པ་མི་བསྐྱེད།
དགེ་བ་སྐྱེས་པ་སྤེལ། མ་སྐྱེས་པ་སྐྱེད་པའི་ཕྱིར་འདུན་པ་བསྐྱེད། འབད། བརྩོན་འགྲུས་རྩོམ།
སེམས་རབ་ཏུ་འཛིན། སེམས་རབ་ཏུ་འཇོག །ཅེས་འབྱུང་བ་ཉིད་ཀྱིས་ཤེས་སླ་བའི་ཕྱིར།
གསུམ་པ་རྫུ་འཕྲུལ་གྱི་རྐང་པ་བཞི་ཡོད་དེ། འདུན་པའི་རྫུ་འཕྲུལ་གྱི་རྐང་པ། བརྩོན་
འགྲུས་ཀྱི་རྫུ་འཕྲུལ་གྱི་རྐང་པ། སེམས་པའི་རྫུ་འཕྲུལ་གྱི་རྐང་པ། དཔྱོད་པའི་རྫུ་འཕྲུལ་གྱི་
རྐང་པ་དང་བཞི་ཡོད་པ་དང་། ངོ་བོ་གུས་སྦྱོར་གྱི་བརྩོན་འགྲུས་ལ་བརྟེན་ནས་ཐོབ་པའི་ཏིང་ངེ་
འཛིན་དང་། རྟགས་སྦྱོར་གྱི་བརྩོན་འགྲུས་ལ་བརྟེན་ནས་ཐོབ་པའི་ཏིང་ངེ་འཛིན་དང་། སྔོན་
ཏིང་ངེ་འཛིན་བསྒོམ་པ་ལ་བརྟེན་ནས་ཐོབ་པའི་ཏིང་ངེ་འཛིན་དང་གཞན་གྱིས་བསྟན་པའི་
ཆོས་རབ་ཏུ་རྣམ་འབྱེད་ལ་བརྟེན་ནས་ཐོབ་པའི་ཏིང་ངེ་ང་བཞི་རིམ་བཞིན། རྫུ་འཕྲུལ་
གྱི་རྐང་པ་བཞི་རེ་རེ་ནས་ཀྱི་ངོ་བོ་ཡིན་པའི་ཕྱིར
ཥ བསྒོམ་ཚུལ་ནི། དབུས་མཐའ་ལས། ཉེས་པ་ལྔའི་གཉེན་པོར་སྤོང་བའི་འདུ་བྱེད་བརྒྱད་
བསྒོམ་པར་གསུངས་པ། འདིར་ཡང་མི་མཚུངས་པ་མེད་དོ།
 ོ་བཞི་པ་རྣམ་བྱང་གི་དབང་པོ་ལྔ་(༡༦༧ ན)དང༌། ལྔ་པ་སྟོབས་ལྔ་ཡོད་དེ། དད་པའི་དབང་
པོ། བརྩོན་འགྲུས་ཀྱི་དབང་པོ། དྲན་པའི་དབང་པོ། ཏིང་ངེ་འཛིན་གྱི་དབང་པོ། ཤེས་རབ་ཀྱི་
དབང་པོ་སྟེ་ལྔ་ཡོད་པ་དང་། དད་པའི་སྟོབས བརྩོན་འགྲུས་ཀྱི་སྟོབས། དྲན་པའི་སྟོབས
ཏིང་ངེ་འཛིན་གྱི་སྟོབས ·ཤེས་རབ་ཀྱི་སྟོབས་ཏེ་ལྔ་ཡོད་པའི་ཕྱིར་དང་སྦྱོར་ལམ་དྲོད་རྩེ་
གཉིས་ཀྱི་སྐབས་ཀྱི་དད་སོགས་ལྔ་རྣམ་བྱང་གི་དབང་པོ་དང་། བཟོད་མཆོག་གཉིས་ཀྱི་སྐབས་
ཀྱི༌དད༌སོགས༌ལྔ༌རྣམ༌བྱང་གི་སྟོབས་ཡིན་པའི་ཕྱིར། ཕྱི་མ་འདི་གྲུབ་སྟེ དྲོད་རྩེ་གཉིས་ཀྱི་
སྐབས་སུ་དེ་ལྔ་ལ་མ་དད་པ་སོགས་ཀྱིས་རྫི་བར་ནུས། བཟོད་མཆོག་གཉིས་ཀྱི་སྐབས་སུ་རྫི་
བར་མི་ནུས་པའི་ཆ་ནས་ཡིན་པའི་ཕྱིར་ཏེ། རང་འགྲེལ་ལས། ཅིའི་ཕྱིར་དབང་པོ་རྣམས་ཁོ་ན་
ལ་སྟོབས་སུ་བཤད་ཅེ་ན། ཆུང་ངུ་དང་ཆེན་པོའི་བྱེ་བྲག་གིས་རྫི་བ་དང་། རྫི་བ་མེད་པའི་ཕྱིར་
རོ། །ཞེས་གསུངས་པའི་ཕྱིར། དེ་ཡང་ལྡོག་ཆས་ཕྱེ་ན་དེ་ལྟར་བཤད་ཀྱི། འགལ་བ་ནི་མ་ཡིན་
-273-

ཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ། ས་མངོན་འཚོ
ཏེ། སྦྱོར་ལམ་བཟོད་པའི་སྐབས་ཀྱི་དད་སོགས་ལྔ། རྣམ་བྱང་གི་དབང་པོ་དང་སྟོབས་གཉིས་
ཀ་ཡིན་པའི་ཕྱིར
དྲུག་པ་བྱང་ཆུབ་ཀྱི་ཡན་ལག་བདུན་ཡོད་དེ། དྲན་པ་ཡང་དག་བྱང་ཆུབ་ཀྱི་ཡན་ལག
ཆོས་རབ་ཏུ་རྣམ་འབྱེད་ཡང་དག་བྱང་ཆུབ་ཀྱི་ཡན་ལག །བརྩོན་འགྲུས་ཡང་དག་བྱང་ཆུབ་ཀྱི་
ཡན་ལག །དགའ ང་དག་བྱང་ཆུབ་ཀྱི་ཡན་ལག །ཤིན་ཏུ་སྦྱངས་པ་ཡང་དག་བྱང་ཆུབ་ཀྱི་
ཡན་ལག །ཏིང་ངེ་འཛིན་ཡང་དག་བྱང་ཆུབ་ཀྱི་ཡན་ལག །བཏང་སྙོམས་ཡང་དག་བྱང་ཆུབ་
ཀྱི་ཡན་ལག་སྟེ་བདུན་ཡོད་པ་དང་། ངོ་བོ་ནི། སྒོམ་ལམ་དུ་ཐོབ་པའི་དྲན་པ་ནས། བཏང་
སྙོམས་ཀྱི་བར་རྣམས་བྱང་ཆུབ་ཡན་ལག་ཏུ་འཇོག་པའི་ཕྱིར
བསྒོམ་ཚུལ་ཡོད་དེ།(༡༦༧བ)སྡུག་ཀུན་བྱ་དང་། འགོག་ལམ་བླང་བྱར་བསྒོམ་པ་
ཡིན་པའི་ཕྱིར།
པབདུན་པ། འཕགས་ལམ་ཡན་ལག་བརྒྱད་ཡོད་དེ། ཡང་དག་པའི་ལྟ་བ། ཡང་དག་པའི་
རྟོག་པ། ཡང་དག་པའི་ངག །ཡང་དག་པའི་ལས་ཀྱི་མཐའ། ཡང་དག་པའི་འཚོ་བ། ཡང་དག་
པའི་རྩོལ་བ། ཡང་དག་པའི་དྲན་པ། ཡང་དག་པའི་ཏིང་ངེ་འཛིན་ཏེ་བརྒྱད་ཡོད་པ་དང་། ངོ་བོ་
ནི མཐོང་ལམ་མཉམ་བཞག་ཏུ་རྟོག་པའི་ལྟ་བ་དེ་རྗེས་ཐོབ་ཏུ་ཤེས་རབ་ཀྱིས་དཔྱོད་པར་བྱེད་
པའི་ཆོས་རབ་ཏུ་རྣམ་པར་འབྱེད་པ་དང་། མཉམ་བཞག་ཏུ་རྟོག་པའི་ལྟ་བ་དེ། རྗེས་ཐོབ་ཏུ་
གཞན་ལ་སྟོན་པར་བྱེད་པའི་ངག་ཀུན་ནས་སློང་བྱེད་ཀྱི་རྟོག་པ་དང་། ངག་གི་ལས་རྣམ་པར་
དག་པའི་ཚུལ་ཁྲིམས་དང༌ལུས་ཀྱི་ལས་རྣམ་པར་དག་པའི་ཚུལ་ཁྲིམས་དང་། ལུས་ངག་
གཉིས་ཀའི་ལས་རྣམ་པར་དག་པའི་ཚུལ་ཁྲིམས་དང་། མཐོང་སྤང་སྤོང་བའི་སྤྲོ་བའི་བརྩོན་
འགྲུས་དང་། ཞི་གནས་ཀྱི་དམིགས་པ་མི་བརྗེད་པར་འཛིན་པའི་དྲན་པ་དང་། དྲན་པས་བཟུང་
བའི་ཡུལ་ལ་རྩེ་གཅིག་ཏུ་མཉམ་པར་འཇོག་པ་དང་བརྒྱད་འཕགས་རེ་རེ་ནས་ཡིན་
པའི་ཕྱིར།
བྱང་ཆུབ་ཕྱོགས་མཐུན་དེ་དག་མིང་གི་སྒོ་ནས་སུམ་ཅུ་རྩ་བདུན་ཡིན་ཀྱང་། རྫས་སུ་རྣམ་
པ་བཅུ་ཡིན་ཏེ། མིང་གི་སྒོ་ནས་རྫས་སུ་བཅུ། །དད་དང་བརྩོན་འགྲུས་དྲན་པ་དང་། །ཤེས་
-274-

ཆོས་མངོན་པ་མཛོད་ཀྱི་དགོངས་པ་ལེགས་པར་བཤད་པ་ཤེས་བྱ་རབ་གསལ་ལས་གནས་གསུམ་པ་འཇིག་རྟེན་བསྟན་པ།
རབ་ཏིང་འཛིན་གཏང་སྙོམས་དགའ། །རྟོག་དང་ཚུལ་ཁྲིམས་ཤིན་ཏུ་སྦྱངས། །ཞེས་འབྱུང་བ་
ལྟར་བཅུར་འདུ་བའི་ཕྱིར་ཏེ། དབང་པོ་དང་སྟོབས་རྣམས་བཤད་པ་ལྟར་རྟོགས་སླ་ཞིང་། དྲན་
པ་ཉེར་བཞག་ཤེས་རབ་སྟེ། །བརྩོན་འགྲུས་ཡང་དག་འཇོག་ཅེས་བྱ། །རྫུ་འཕྲུལ་རྐང་པ་ཏིང་
ངེ་འཛིན་ཏོ། །ཞེས་གསུངས་པ་ལྟར། དྲན་པ་ཉེར་བཞག་བཞི་ཤེས་རབ་དང༌། ཡང་དག་སྤོང་
བ་(༡༦༨ན)བཞི་བརྩོན་འགྲུས་དང་། རྫུ་འཕྲུལ་གྱི་རྐང་པ་བཞི་ཏིང་ངེ་འཛིན་དུ་འདུ་བ་དང་།
སྡེ་ཚན་ཕྱི་མ་ཡང་ཆོས་རབ་ཏུ་རྣམ་འབྱེད་ཡང་དག་བྱང་ཆུབ་ཀྱི་ཡན་ལག་དང་། ཡང་དག་པའི་
ལྟ་བ་གཉིས་ཤེས་རབ་དང་། བརྩོན་འགྲུས་ཡང་དག་བྱང་ཆུབ་ཀྱི་ཡན་ལག་དང་། ཡང་དག་
པའི་རྩོལ་བ་གཉིས་བརྩོན་འགྲུས་དང་། དྲན་པ་ཡང་དག་བྱང་ཆུབ་ཀྱི་ཡན་ལག་དང་། ཡང་
དག་པའི་དྲན་པ་གཉིས་དྲན་པ་དང་ཡང་དག་པའི་ངག །ལས་ཀྱི་མཐའ། འཚོ་བ་གསུམ་
ཚུལ་ཁྲིམས་སུ་འདུ་བ་ཡིན་པའི་ཕྱིར། དྲན་པ་ཉེར་བཞག་ཤེས་རབ་ཏུ་བསྟན་པ་སོགས་དེ་དག་
ཀྱང་གཙོ་ཆེ་བའི་དབང་དུ་བྱས་ཀྱི། ངེས་པ་མ་ཡིན་ཏེ། གཙོ་བོ་སྨོས་པ་དེ་དག་ནི། སྦྱོར་བྱུང་
ཡོན་ཏན་ཀུན་ཀྱང་ཡིན། །ཞེས་གསུངས་པ་ལས། དྲན་པ་ཉེར་བཞག་དང་ཚོགས་པ་གཅིག་
པའི་སྦྱོར་བྱུང་གི་ཡོན་ཏན་ཐོས་བསམ་སྒོམ་གསུམ་པ་དང་བཅས་མ་བཅས་ཀུན་ཀྱང་དྲན་
པ་ཉེར་བཞག་ཏུ་བསྡུས་པའི་ཕྱིར
། འོ་ན། ལམ་གྱི་གནས་སྐབས་གང་ན་བྱང་ཕྱོགས་སོ་བདུན་ཡོད་པ་ཡིན་ཞེ་ན བཤད་དུ་
ཡོད་དེ། སྡེ་ཚན་བདུན་ནི་གོ་རིམ་བཞིན། །ལས་ནི་དང་པོ་པ་དག་དང་། །ངེས་འབྱེད་ཆ་
མཐུན་རྣམས་དང་ནི། །སྒོམ་དང་མཐོང་ལ་རབ་ཏུ་ཕྱེ། །ཞེས་འབྱུང་བ་ལས། སྡེ་ཚན་བདུན་
རིམ་པ་བཞིན། ཚོགས་ལམ། སྦྱོར་ལམ་བཞི། སྒོམ་ལམ། མཐོང་ལམ་སྟེ་བདུན་ལ་འཇོག་
པའི་ཕྱིར། ཟག་བཅས་ཟག་མེད་གང་ཡིན་ཡང་བཤད་དུ་ཡོད་དེ། བྱང་ཆུབ་ཡན་ལག་ལམ་
ཡན་ལག །ཟག་པ་མེད་གཞན་རྣམ་གཉིས་སོ། །ཞེས་འབྱུང་བ་ལས། སྡེ་ཚན་ཕྱི་མ་གཉིས་
ཟག་མེད་དང་། དང་པོ་ལྔ་ལ་ཟག་བཅས་ཟག་མེད་གཉིས་ཀ་ཡོད་པའི་ཕྱིར།
འོ་ན། དེ་རྣམས་འཇིག་རྟེན་པའི་ས་གང་(༡༦༨བ)ན་ཡོད་པ་ཡིན་ཞེ་ན། བཤད་དུ་ཡོད་
དེ། བསམ་གཏན་དང་པོ་ན་ཐམས་ཅད། །མི་ལྕོགས་མེད་ན་དགའ་མ་གཏོགས། །གཉིས་པ་
-275-

ཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ
ན་ནི་རྟོག་མ་གཏོགས། །གཉིས་ན་དེ་གཉིས་མ་གཏོགས་པ། །བསམ་གཏན་བར་ནའང་
གཟུགས་མེད་པ། །གསུམ་ནའང་དེ་དང་ཚུལ་ཡན་ལག །བྱང་ཆུབ་དང་ནི་ལམ་ཡན་ལག །མ་
གཏོགས་འདོད་ཁམས་སྲིད་རྩེ་ན། །ཞེས་འབྱུང་བ་ལས བསམ་གཏན་དང་པོ་ན་ཐམས་ཅད་
ཡོད་པ་དང་། ཉེར་བསྡོགས་མི་ལྕོགས་མེད་ན་དགའ་བ་ཡང་དག་བྱང་ཆུབ་ཀྱི་ཡན་ལག་མ་
གཏོགས་པ་ཡོད་པ་དང་། བསམ་གཏན་གཉིས་པ་ན་ཡང་དག་པའི་རྟོག་པ་མ་གཏོགས་པ་ཡོད་
པ་དང།།བསམ་གཏན་གསུམ་པ་དང་། བཞི་པ་དང་། གཉིས་པ་དང། དང་པོའི་དངོས་གཞི་
ཁྱད་པར་ཅན་ན དགའ་བ་དང་རྟོག་པ་གཉིས་པོ་མ་གཏོགས་ཡོད་པ་དང་གཟུགས་མེད་
དང་པོ་གསུམ་ན་དགའ་བ་དང་། རྟོག་པ་གཉིས། ཡང་དག་པའི་ངག །ལས་ཀྱི་མཐའ འཚོ་
བ་སྟེ་ལྔ་མ་གཏོགས་པ་ཐམས་ཅད་ཡོད་པ་ཡིན་པའི་ཕྱིར་དང་། འདོད་ཁམས་དང་སྲིད་རྩེ་ན་
བྱང་ཆུབ་ཡན་ལག །འཕགས་ལམ་ཡན་ལག་མ་གཏོགས་གཞན་རྣམས་ཡོད་པའི་ཕྱིར།
འོ་ན། མདོ་ལས། ཤེས་ནས་དད་པ་ཐོབ་པ་བཞི། །ཞེས་གསུངས་པ་དེ་ཇི་ལྟ་བུ་ཞེ་ན
བཤད་དུ་ཡོད་དེ། བདེན་གསུམ་མཐོང་ན་ཚུལ་ཁྲིམས་དང་། །ཆོས་ལ་ཤེས་ནས་དད་པ་འཐོབ།
ལམ་མངོན་རྟོགས་ན་སངས་རྒྱས་དང༌། །དེ་ཡི་དགེ་འདུན་དག་ལ་ཡང་། །ཞེས་འབྱུང་བ་ལས།
བདེན་པ་དང་པོ་གསུམ་མངོན་སུམ་དུ་མཐོང་ན། འཕགས་པ་དགྱེས་པའི་ཚུལ་ཁྲིམས་དང་།
ཆོས་ལ་ཤེས་ནས་དད་པ་ཐོབ་པས་ཁྱབ། ལམ་བདེན་མངོན་སུམ་དུ་རྟོགས་ན་སངས་རྒྱས་དང་
དེའི་དགེ་འདུན་སློབ་པ་དང་། མི་སློབ་པ་དག་ལ་ཤེས་ནས་དད་(༡༦༩ན)པ་ཐོབ་པས་ཁྱབ་
པའི་ཕྱིར། ཡང་གི་སྒྲས་འདི་ཡིན་ན་སྔ་མ་གཉིས་ལའང་དེ་ལྟར་ཡིན་པས་ཁྱབ་ཅེས་བསྟན་པའི་
ཕྱིར གང་ལ་དད་པ་ཐོབ་པའི་ཆོས་ཀྱང་ཡོད་དེ། ཆོས་བདེན་གསུམ་དང་རང་སངས་རྒྱས།
བྱང་ཆུབ་སེམས་དཔའི་ལམ་ཡིན་ནོ། (རྫས་སུ་གཉིས་ཏེ་དད་པ་དང༌། །ཚུལ་ཁྲིམས་དྲི་མ་
མེད་པ་ཡིན། །)ཞེས་འབྱུང་བ་ལས། བདེན་པ་བཞི་པོ་དེ་དེ་ཡིན་པའི་ཕྱིར།
འོ་ན། མི་སློབ་པ་ལ་རྣམ་གྲོལ་ལམ་བཤད་ནས། སློབ་པ་ལ་མ་བཤད་པ་ཅི་ཡིན་ཞེ་ན
བཤད་དུ་ཡོད་དེ བཅིངས་ཕྱིར་སློབ་པའི་ཡན་ལག་ཏུ། །རྣམ་གྲོལ་མ་བཤད་(དེ་རྣམ་གཉིས།
ཉོན་མོངས་བཅོམ་པ་འདུས་མ་བྱས། །མོས་པ་འདུས་བྱས་ཡན་ལག་ནི། །དེ་ཡིན་དེ་ཉིད་རྣམ་
-276-

ཆོས་མངོན་པ་མཛོད་ཀྱི་དགོངས་པ་ལེགས་པར་བཤད་པ་ཤེས་བྱ་རབ་གསལ་ལས་གནས་གསུམ་པ་འཇིག་རྟེན་བསྟན་པ
གྲོལ་གཉིས། །བྱང་ཆུབ་ཇི་སྐད་བཤད་ཤེས་པ། །)ཅེས་གསུངས་པ་ཉིད་ཀྱིས་སློབ་པ་རྣམས་
ཉོན་མོངས་པས་བཅིངས་ཤིང༌། མི་སློབ་པ་རྣམས་དེ་ལས་གྲོལ་བའི་ཆ་ནས་ཡིན་པའི་ཕྱིར།
འོ་ན་གཉེན་པོས་སྤང་བྱ་སྤོང་ཚུལ་དེ་ཇི་ལྟ་བུ་ཞེ་ན། བཤད་དུ་ཡོད་དེ། སྐྱེ་འགྱུར་གྱི་
ཚུལ་གྱིས་སྤོང་བ་དང་། འགག་འགྱུར་གྱི་ཚུལ་གྱིས་སྤོང་བ་གཉིས་ལས མངོན་པ་གོང་མ་བ་
རྣམས་སྔ་མ་ལྟར་ཡིན་གྱི། འདིར་ཕྱི་མ་ལྟར་ཡིན་ཏེ། མི་སློབ་སེམས་ནི་སྐྱེ་འགྱུར་བ། །སྒྲིབ་པ་
ལས་ནི་རྣམ་གྲོལ་འགྱུར། །འགག་པར་འགྱུར་བའི་ལམ་གྱིས་ནི། །དེ་ཡི་སྒྲིབ་པ་རབ་ཏུ་
སྤོང་། །(འདུས་མ་བྱས་ཉིད་ཁམས་ཤེས་བྱ། །འདོད་ཆགས་ཀུན་ཟད་འདོད་ཆགས་བྲལ།
སྤངས་པའི་ཁམས་ནི་གཞན་དག་གོ །འགོག་པའི་ཁམས་ཞེས་བྱ་བ་གཞི། །སྡུག་བསྔལ་རྒྱུ་
བཟོད་ཤེས་རྣམས་ཀྱིས། །ཡིད་འབྱུང་གང་གིས་སྤོང་འགྱུར་པ། །ཀུན་གྱི་འདོད་ཆགས་འབྲལ་
བར་འགྱུར། །དེ་ལྟར་ན་ནི་མུ་བཞི་སྲིད། །)ཞེས་འབྱུང་བ་ལས། མཐོང་ལམ་བར་ཆད་མེད་
ལམ་ལྟ་བུས་རང་དང་དུས་མཉམ་པའི་མཐོང་སྤང་སྤོང་བར་བྱེད་པ་ཡིན་པའི་ཕྱིར་རོ།
སྨྲས་པ། རྣམ་དཀར་ལམ་བཟང་ཤེལ་གྱི་ཐེམ་སྐས་ལས། ཞི་བའི་ཁང་བཟང་དམ་པར་
གཤེགས་པ་དང གཤེགས་འགྱུར་ཞུགས་གནས་འཕགས་པའི་དགེ་འདུན་ནི། །མངོན་
རྟོགས་ཪིན་ཆེན་བརྒྱན་དང་ལྷན་ཅིག་བཤད། །ཕར་ཕྱིན་མངོན་པའི་ཁྲིར་བཞུགས་ཞེས།
གྲགས་པ་འདི་ལྟའི་ལེགས་བཤད་ཀྱི། །ནོར་བུའི་ཁྲི་ལ་དགོངས་པ་སྟེ། ཚིག་ཕྲེང་བཅོས་པའི་
སྟེགས་བུར་མིན།
ཆོས་མངོན་པ་མཛོད་ཀྱི་དགོངས་པ་ལེགས་པར་བཤད་པ་ཤེས་བྱ་རབ་གསལ་ཞེས་བྱ་
བ་ལས་གནས་དྲུག་པའི་རྣམ་པར་བཤད་པའོ།།
-277-

ཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ།
མངོན་པ་མཛོད་ཀྱི་དགོངས་པ་ལེགས་པར་བཤད་པ་
ཤེས་བྱ་རབ་གསལ་ཞེས་བྱ་བ་ལས་གནས་
བདུན་པ་ཡེ་ཤེས་བསྟན་པ།
ཤེས་པ་བཅུ་བཤད་པ།
༼ཤེས་པ་བཅུའི་རང་བཞིན་འཆད་པའི་སྐབས།༽
(༡༦༩བ)དེ་ལྟར་གནས་དྲུག་པར་ཆོས་ཤེས་རྗེས་ཤེས་སོགས་བཤད་པའི་འཕྲོ་ལས་
འདིར་ཤེས་པ་བཅུ་སྟོན་ཏེ། དེ་ཡང་རྣམ་པ་བཞི་སྟེ་ཤེས་པ་བཤད་པ་དང་། ལྡན་པ་བཤད་པ་
དང་། ཐོབ་པ་བཤད་པ་དང་། ཡོན་ཏན་བཤད་པ་རྣམས་སུ་ཡོད་པའི་ཕྱིར། དང་པོ་ནི འོ་ན།
བཟོད་པ་རྣམས་ཞེས་པ་དང་། ཤེས་པ་ཞེས་པ་དང་། ཡང་དག་པའི་ལྟ་བ་ཞེས་པ་དང་ཡང་
དག་པའི་ཤེས་པ་ཞེས་འབྱུང་ན། དེ་རྣམས་ཀྱི་ཁྱད་པར་གང་ཡིན་ཞེ་ན། བཤད་དུ་ཡོད་དེ། དྲི་
མེད་བཟོད་རྣམས་ཤེས་པ་མིན། །ཟད་དང་མི་སྐྱེའི་བློ་ལྟ་མིན། །དེ་ལས་གཞན་འཕགས་བློ་
གཉིས་ཀ །གཞན་ཤེས་དྲུག་ནི་ལྟ་བའང་ཡིན། །ཞེས་འབྱུང་བ་ལས། མཐོང་ལམ་བཟོད་པ་
བརྒྱད་ནི་ངེས་ཤེས་མིན་ཞིང་། བཟོད་པ་ཁོ་ན་ཡིན། ཟད་མི་སྐྱེ་ཤེས་ཀྱི་ཡེ་ཤེས་ནི། ཡང་དག་
པའི་ཤེས་པ་ཁོ་ན་ཡིན་ཅིང་ལྟ༌བ་མིན། ཟད་མི་སྐྱེ་ཤེས་ལས་གཞན་པའི་ཟག་མེད་ཀྱི་ཤེས་
རབ་ནི ཡང་དག་པའི་ལྟ་བ་དང་། ཡང་དག་པའི་ཤེས་པ་གཉིས་ཀ་ཡིན། གཞན་འཇིག་རྟེན་
པའི་ཡང་དག་པའི་ཤེས་རབ་ཐམས་ཅད་ཤེས་པ་ཁོ་ན་ཡིན། ལྟ་བ་ཉོན་མོངས་ཅན་ལྔ་དང་།
འཇིག་རྟེན་པའི་ཡང་དག་པའི་ལྟ་བ་སྟེ་དྲུག་ནི་ཤེས་པར་མ་ཟད་ལྟ་བའང་(༡༧༠ན)ཡིན་པའི་
ཕྱིར། སྤྱིར་ཤེས་པ་དེ་ལ་བཅུ་ཡོད་དེ། ཆོས་ཤེས་པ་དང་། རྗེས་སུ་ཤེས་པ་དང་། ཀུན་རྫོབ་
ཤེས་པ་དང་།།གཞན་སེམས་ཤེས་པ་དང་། སྡུག་བསྔལ་ཤེས་པ་དང་། ཀུན་འབྱུང་ཤེས་པ་
278-

ཆོས་མངོན་པ་མཛོད་ཀྱི་དགོངས་པ་ལེགས་པར་བཤད་པ་ཤེས་བྱ་རབ་གསལ་ལས་གནས་གསུམ་པ་འཇིག་རྟེན་བསྟན་པ
དང་། འགོག་པ་ཤེས་པ་དང་། ལམ་ཤེས་པ་དང་། ཟད་པ་ཤེས་པ་དང་། མི་སྐྱེ་བ་ཤེས་པ་སྟེ་
བཅུར། རང་འགྲེལ་ལས་གསུངས་པ་ལྟར་ཡིན་པའི་ཕྱིར། བཅུ་པོ་དེ་ཇི་ཙམ་དུ་བསྡུ་བ་ཡོད་དེ།
ཤེས་པ་ཟག་བཅས་ཟག་པ་མེད། །དང་པོ་ཀུན་རྫོབ་ཅེས་བྱའོ །ཟག་མེད་རྣམ་གཉིས་ཆོས་
དང་ནི །།རྗེས་སུ་ཤེས་པ་ཁོ་ན་ཡིན། །ཀུན་རྫོབ་ཡུལ་ནི་ཐམས་ཅད་དོ། །ཆོས་ཤེས་བྱ་
བའི་སྤྱོད་ཡུལ་ནི། །འདོད་སྡུག་བསྔལ་སོགས་རྗེས་ཤེས་པའི། །སྤྱོད་ཡུལ་གོང་མའི་སྡུག་
བསྔལ་སོགས། །(དེ་དག་ཉིད་བདེན་བྱེ་བྲག་གིས། །བཞི་སྟེ་རྣམ་བཞི་དེ་དག་ནི། །མི་སྐྱེ་བ་
དང་ཟད་པ་ཤེས། །དེ་གཉིས་དང་པོ་སྐྱེས་པ་ནི །སྡུག་བསྔལ་རྒྱུ་རྗེས་ཤེས་པ་ཡིན །བཞི་
ལས་ཕ་རོལ་སེམས་རིག་པ། །དེས་ན་ས་དབང་གང་ཟག་འདས། །ཞིག་དང་མ་སྐྱེས་མི་རིག་
གོ།།ཆོས་རྗེས་བློ་ཕྱོགས་ཕན་ཚུན་མིན། །ཉན་ཐོས་མཐོང་བའི་སྐད་ཅིག་གཉིས། །རིག་སྟེ་
བསེ་རུ་ལྟ་བུས་གསུམ །སངས་རྒྱས་སྦྱོར་བ་མེད་པར་ཀུན། །) ཞེས་འབྱུང་བ་ལས ཟག་
བཅས་དང་ཟག་མེད་གཉིས་སུ་འདུ་བ་དང་། དང་པོ་རང་ཡུལ་ཀུན་རྫོབ་པ་ལ་དམིགས་པས་
ཀུན་རྫོབ་ཤེས་པར་འཇོག་པ་དང་། གཉིས་པ་ཟག་མེད་ཀྱི་ཤེས་པའང་ཆོས་ཤེས་དང་རྗེས་
ཤེས་གཉིས་སུ་འདུ་བ་ཡིན་པའི་ཕྱིར། འདི་གཉིས་ཀྱི་ཡུལ་ཡོད་དེ། འདོད་པའི་སས་བསྡུས་ཀྱི་
བདེན་པ་ལྟ་བུ་དང་པོའི་ཡུལ་དང༌། ཁམས་གོང་གི་སས་བསྡུས་གྱི་བདེན་པ་ལྟ་བུ་གཉིས་པ་
རྗེས་ཤེས་ཀྱི་ཡུལ་ཡིན་པའི་ཕྱིར
འོ་ན། ཤེས་པ་བཅུའི་ནང་ནས་ཟད་པ་ཤེས་པ་དང་། མི་སྐྱེ་བ་ཤེས་པ་གཉིས་ཇི་ལྟ་བུ་ཞེ་
ན བཤད་དུ་ཡོད་དེ། ཟད་པ་ཤེས་པ་བདེན་རྣམས་ལ། །ཡོངས་ཤེས་ལ་སོགས་ངེས་པའོ། །
ཡོངས་ཤེས་བྱར་(༡༧༠ བ)མེད་ཅེས་ལ་སོགས། །མི་སྐྱེ་བ་ཡི་བློ་འདོད་དོ། །ཞེས་འབྱུང་བ་
ལས འབྲས་བུའི་སྐབས་སུ་བདེན་པ་བཞི་ལས་ཡོངས་སུ་ཤེས་སོ་སྤངས་སོ་མངོན་དུ་བྱས་སོ་
བསྒོམ་མོ་ཞེས་བྱ་བར་ཤེས་པ་སྔ་མ་དང་། དེའི་སྐབས་སུ་སྡུག་བསྔལ་ཡོངས་སུ་ཤེས་པར་བྱར་
མེད ཅེས་སོགས་སུ་ཤེས་པ་ནི་ཕྱི་མ་ཡིན་པའི་ཕྱིར། འོ་ན། ཤེས་པ་བཅུར་འཇོག་པའི་རྒྱུ་
མཚན་ཅི་ཡིན་ཞེ་ན།།བཤད་དུ་ཡོད་དེ། རང་བཞིན་དང་ནི་གཉེན་པོ་དང་། །རྣམ་པ་རྣམ་
པ་སྤྱོད་ཡུལ་དང། །སྦྱོར་དང་བྱ་བ་བྱས་ཉིད་དང༌། །རྒྱུ་རྒྱས་པ་ལས་བཅུ་ཡིན་ནོ། །ཞེས་འབྱུང་
-279-

ARNU - ཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ།
བ་ལས ཡུལ་གྱི་རང་བཞིན་ཀུན་རྫོབ་ཡིན་ཞིང་། དེ་ཤེས་པ་ལས་ཀུན་རྫོབ་ཤེས་པ་བཞག་
འདོད་པ་དང་། གོང་མའི་གཉེན་པོར་ཆོས་ཤེས་རྗེས་ཤེས་གཉིས་བཞག །རྣམ་པ་ལས་སྡུག་
ཀུན་ཤེས་པ་གཉིས་བཞག །རྣམ་པ་དང་སྤྱོད་ཡུལ་གཉིས་ཀ་ལས་འགོག་ལམ་ཤེས་པ་གཉིས་
བཞག །སྦྱོར་བ་བྱས་པ་ལས་གཞན་སེམས་ཤེས་པ་བཞག །བྱ་བ་བྱས་པ་ལས་ཟད་པ་ཤེས་པ་
དང་། རྒྱུ་རྒྱས་པ་ལས་མི་སྐྱེ་བ་ཤེས་པ་བཞག་པ་ཡིན་པའི་ཕྱིར་ཏེ། རང་འགྲེལ་ལས རྒྱུ་
བདུན་གྱིས་ཤེས་པ་བཅུར་རྣམ་པ་བཞག་གོ །ཞེས་གསུངས་པའི་ཕྱིར། དེ་ཡང་ཆོས་ཤེས་དང་
རྗེས་ཤེས་དང་རྗེས་ཤེས་གཉིས་འདོད་པ་དང་། ཁམས་གོང་གི་གཉེན་པོར་བཤད་པ་ནི
མཐོང་ལམ་ལ་དེ་ལྟར་ངེས་ཀྱང་གཞན་མ་ངེས་ཏེ། སྒོམ་པའི་ལམ་ལ་འགོག་པའམ། །ལམ་ལ་
ཆོས་ཤེས་གང་ཡིན་ཏེ། ཁམས་གསུམ་གྱིས་ནི་གཉེན་པོ་ཡིན། །ཞེས་འབྱུང་བ་ལས། སྒོམ་
ལམ་འགོག་པ་(༡༧༡ན)ཆོས་ཤེས་དང་། ལམ་ཆོས་ཤེས་གཉིས་ཁམས་གསུམ་ཀའི་གཉེན་པོ་
ཡིན་པ་སྲིད་པའི་ཕྱིར། འདོད་པའི་ཁམས་ཀྱི་རྗེས་མ་ཡིན །ཞེས་འབྱུང་བ་ལས། རྗེས་ཤེས་
ཀྱིས་འདོད་ཁམས་ཀྱི་གཉེན་པོ་བྱེད་མི་སྲིད་པའི་ཕྱིར་ཏེ། ཆོས་ཤེས་མ་སྐྱེས་ཀ ས་ཤེས་
མི་སྐྱེ། ཆོས་ཤེས་སྐྱེས་པའི་ཚེ་དེས་འདོད་པ་ལས་རྒྱལ་ཟིན་པའི་ཕྱིར།
འོ་ན་ཤེས་པ་བཅུ་དེ་ཡུལ་གང་གི་རྣམ་པ་ཅན་ཡིན་ཞེ་ན། བཤད་དུ་ཡོད་དེ། ཆོས་
ཤེས་པ་དང་རྗེས་སུ་ཤེས། །རྣམ་པ་བཅུ་དྲུག་ཀུན་རྫོབ་ནི །དེ་བཞིན་གཞན་དུའ ང་རང་རང་
གི །བདེན་པའི་རྣམ་པས་བཞི་ཡིན་ནོ། །ཕ་རོལ་ཡེ་ཤེས་དྲི་མེད་ཀྱང་། དེ་བཞིན་དྲི་མ་དང་
བཅས་ནི། །ཤེས་བྱ་རང་གི་མཚན་ཉིད་རྣམས། །རྫས་རེ་རེ་ཞིག་སྤྱོད་ཡུལ་ལོ། །ལྷག་མ་རྣམ་
པ་བཅུ་བཞི་ཅན། །སྟོང་དང་བདག་མེད་མ་གཏོགས་སོ། །ཞེས་འབྱུང་བ་ལས། ཆོས་ཤེས་
རྗེས་ཤེས་ཀུན་རྫོབ་ཤེས་པ་གསུམ་ནི་མི་རྟག་སོགས་བཅུ་དྲུག་གི་རྣམ་པ་ཅན་དང་། ཀུན་རྫོབ་
ཤེས་པ་ནི་དེ་ལས་གཞན་དུའང་ཆོས་རྣམས་ཀྱི་རང་སྤྱིའི་མཚན་ཉིད་ཀྱི་རྣམ་པ་ཅན་ཡིན་པ་
དང་བདེན་བཞི་ཤེས་པ་ནི་རང་རང་གི་དམིགས་པ་བདེན་བཞིའི་རྣམ་པ་བཞི་བཞིའི་རྣམ་པ་
ཅན་ཡིན་པ་དང་གཞན་སེམས་ཤེས་པ་ཟག་མེད་ཀྱང་བདེན་བཞིའི་རྣམ་པ་ཅན་ཡིན་པ་དང་།
གཞན་སེམས་ཤེས་པ་ཟག་བཅས་དག་གིས་ཤེས་པར་བྱ་བ་གཞན་གྱི་སེམས་སེམས་བྱུང་གི་
280-

ཆོས་མངོན་པ་མཛོད་ཀྱི་དགོངས་པ་ལེགས་པར་བཤད་པ་ཤེས་བྱ་རབ་གསལ་ལས་གནས་གསུམ་པ་འཇིག་རྟེན་བསྟན་པ།
རྣམ་པ་ཅན་ཡིན་པ་དང་། དེ་ཡང་སེམས་སེམས་བྱུང་གཉིས་པོའི་རྫས་རེ་རེ་ཡུལ་དུ་བྱེད་(༡༧༡ བ)
ཀྱི། ཅིག་ཅར་མི་འཛིན་པ་དང༌། ལྷག་མ་ཟད་མི་སྐྱེ་ཤེས་ཀྱི་ཡེ་ཤེས་ནི། མི་རྟག་སོགས་བཅུ་
བཞིའི་རྣམ་པ་ཅན་ཡིན་པའི་ཕྱིར། སྟོང་བདག་མེད་གཉིས་ནི་མ་གཏོགས་ཏེ། ཤེས་པ་གཉིས་
པོའི་སྟོབས་ཀྱིས། རྗེས་ཐོབ་དུ་བདག་གི་སྐྱེ་བ་ཟད་དོ། །འདི་ལས་སྲིད་པ་གཞན་མི་ཤེས་སོ།
ཞེས་ཐ་སྙད་དེ་ལྟར་འདོགས་པ་གང་ཞིག །སྟོང་མེད་སྒོམ་པའི་བློས་ཐ་སྙད་དེ་ལྟར་
འདོགས་པ་མི་འཐད་པའི་ཕྱིར།
འོ་ན་དྲི་མེད་ལ་མི་རྟག་སོགས་བཅུ་དྲུག་ལས་གཞན་པའི་རང་གི་མཚན་ཉིད་ཀྱི་རྣམ་པ་
ཅན་ཡོད་དམ་མེད་ཅེ་ན་བཤད་དུ་ཡོད་དེ། དྲི་མེད་བཅུ་དྲུག་གཞན་རྣམས་མེད། །གཞན་ཡོད་
ཅེས་པ་བསྟན་བཅོས་ལས། །ཞེས་འབྱུང་བ་ཉིད་ཀྱིས། ཁ་ཆེ་བ་རྣམས་མེད་པར་འདོད། ཉི་
འོག་པ་རྣམས་བསྟན་བཅོས་རྣམ་ཤེས་ཀྱི་ཚོགས་ཁུངས་སུ་བྱས་ནས་ཡོད་པར་འདོད་པའི་ཕྱིར
འོ་ན། མི་རྟག་སོགས་བཅུ་དྲུག་རྫས་ཇི་ཙམ་དུ་འདུ་བ་ཡིན་ཞེ་ན། བཤད་དུ་ཡོད་དེ། རྫས་སུ་
རྣམ་པ་བཅུ་དྲུག་གོ །ཞེས་གསུངས་པ་ལྟར་ཡིན་པའི་ཕྱིར།
འོ་ན་རྣམ་པའི་ངོ་བོ་གང་སྙམ་ན། བཤད་དུ་ཡོད་དེ། རྣམ་པ་ཤེས་རབ་དང་བཅས་
པའི། །དམིགས་དང་བཅས་པས་འཛིན་པར་བྱེད། །ཡོད་པ་ཐམས་ཅད་གཟུང་བྱ་ཡིན། །ཞེས་
འབྱུང་བ་ལས། རྣམ་པའི་ངོ་བོ་ཤེས་རབ་ཡིན་ཅིང་། ཤེས་རབ་དང་བཅས་པའི་སེམས་སེམས་
བྱུང་གི་དམིགས་པ་འཛིན་པར་བྱེད་པ་དང་། ཡོད་པ་ཐམས་ཅད་རྣམ་པའི་གཟུང་བྱར་འདོད་
པའི་ཕྱིར། མདོ་སྡེ་པ་ནི་དེ་ལྟར་ན་ཤེས་རབ་ཤེས་རབ་དང་བཅས་པར་ཐལ། ཞེས་བཀག་ནས་
སེམས་སེམས་བྱུང་གི་(༡༧༢ན)དམིགས་པ་འཛིན་པར་བྱེད་པའི་འཛིན་སྟངས་ཀྱི་བྱེ་བྲག་རྣམ་
པ་ཡིན་ནོ་ཞེས་འཆད། དེ་ཡང་ལུགས་འདི་ལ་རྣམ་པ་ཁས་ལེན་ཀྱང་གཟུང་རྣམ་དང་རྣམ་
ཤར་ཁས་ལེན་པ་ནི་མིན་ནོ །ཤེས་པ་བཅུ་པོ་དེ་དགེ་མི་དགེ་ལུང་མ་བསྟན་གང་ཡིན་ཀྱང་
ཡོད་དེ། དང་པོ་རྣམ་གསུམ་གཞན་རྣམས་དགེ །ཞེས་འབྱུང་བ་ལས། ཀུན་རྫོབ་ཤེས་པ་ལས
ཆོས་གསུམ་ཀ་ཡོད་ཅིང། ལྷག་མ་དགུ་ལ་དགེ་བས་ཁྱབ་པའི་ཕྱིར། ཤེས་པ་བཅུ་པོ་ས་གང་ན་
གནས་ཀྱང་བཤད་དུ་ཡོད་དེ། དང་པོ་ས་རྣམས་ཐམས་ཅད་ན། དྲུག་ན་ཆོས་ཤེས་བྱ་བར་
-281-

ཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ།
དགུ། །རྗེས་ཤེས་བྱ་བ་དེ་བཞིན་དྲུག །གཞན་ཡིད་ཤེས་པ་བསམ་གཏན་བཞི། །ཞེས་འབྱུང་
བ་ལས ཀུན་རྫོབ་ཤེས་པ་ལ་ཁམས་གསུམ་ཀའི་སས་བསྡུས་པ་ཡོད། ཆོས་ཤེས་ལ་བསམ་
གཏན་ས་དྲུག་གི་སས་བསྡུས་པ་ཡོད། རྗེས་ཤེས་ལ་ཟག་མེད་ས་དགུའི་སས་བསྡུས་པ་ཡོད།
བདེན་བཞི་ཤེས་པ་དང་། ཟད་པ་དང་། མི་སྐྱེ་བ་ཤེས་པ་དྲུག་ཀྱང་རྗེས་ཤེས་དེ་བཞིན་དང་
གཞན་སེམས་ཤེས་པ་ལ་བསམ་གཏན་བཞི་ཀའི་སས་བསྡུས་པ་ཡོད་པའི་ཕྱིར
ཤེས་པ་བཅུ་པོ་ཁམས་གང་གི་རྟེན་ཅན་ཡིན་པའང་ཡོད་དེ། དེ་ནི་འདོད་དང་གཟུགས་
རྟེན་ཅན། །ཆོས་ཤེས་བྱ་བ་འདོད་རྟེན་ཅན། ཁམས་གསུམ་པ་ཡི་རྟེན་ཅན་གཞན (འགོག་
བློ་དྲན་པ་ཉེར་བཞག་པ། །གཅིག་སྟེ་ཕ་རོལ་སེམས་བློ་ནི། །གསུམ་མོ་ལྷག་མ་བཞི་ཡིན་ནོ།
ཆོས་བློའི་སྤྱོད་ཡུལ་དགུ་ཡིན་ནོ། །ལམ་རྗེས་བློ་ཡི་དགུ་ཡིན་ནོ། །སྡུག་བསྔལ་རྒྱུ་བློའི་གཉིས་
ཡིན་ནོ། །བཞི་ཡི་བཅུ་ཡིན་གཅིག་གི་མིན། །ཆོས་བཅུ་དག་ནི་སྦྱར་བར་བྱ། ཁམས་གསུམ་པ་
དང་དྲི་མེད་ཆོས །འདུས་མ་བྱས་རྣམས་གཉིས་གཉིས་སོ། །ཀུན་རྫོ་བ་གཅིག་པུས་རང་ཚོགས་
ལས། །གཞན་ནི་བདག་མེད་ཉིད་རིག་འགྱུར། །ཞེས་འབྱུང་བ་ལས། གཞན་སེམས་ཤེས་པ་
ལ་འདོད་གཟུགས་གཉིས་ཀའི་རྟེན་ཅན་ཡོད། ཆོས་ཤེས་ལ་འདོད་པའི་རྟེན་ཅན་གཅིག་པུ་
ལས་མེད། ལྷག་མ་བརྒྱད་སུམ་ཀའི་རྟེན་ཅན་ཡོད་པའི་ཕྱིར
༼ ཤེས་པ་བཅུའི་ལྡན་ཐོབ་འཆད་པའི་སྐབས།
གཉིས་པ་ཤེས་པ་བཅུའི་ལྡན་པ་བཤད་དུ་ཡོད་དེ། ༧༢བ)ཟག་མེད་སྐད་ཅིག་དང་པོ་
ལ། །ཆགས་ཅན་ཤེས་པ་གཅིག་དང་ལྡན། །གཉིས་པ་ལ་གསུམ་ཡན་ཆད་ནི། །བཞི་ལ་རེ་རེ་
འཕེལ་དང་ལྡན། །ཞེས་འབྱུང་བ་ལས། འདོད་པ་ལ་ཆགས་པ་དང་མ་བྲལ་བའི་སོ་སྐྱེ་ནི་ཀུན་
རྫོབ་ཤེས་པ་གཅིག་པུ་དང་ལྡན། དེ་དང་བྲལ་བའི་སོ་སྐྱེ་ནི། དེ་དང་གཞན་གྱི་སེམས་ཤེས་པ་
སྟེ་གཉིས་དང་ལྡན། ཟག་མེད་སྐད་ཅིག་དང་པོ་ལ་གནས་པའི་འཕགས་པ་ཆགས་ཅན་ནི་ཀུན་
རྫོབ་ཤེས་པ་གཅིག་པུ་དང་ལྡན། ཟག་མེད་སྐད་ཅིག་གཉིས་པ་ལ་གནས་པའི་འཕགས་པ་ནི་

ཆོས་མངོན་པ་མཛོད་ཀྱི་དགོངས་པ་ལེགས་པར་བཤད་པ་ཤེས་བྱ་རབ་གསལ་ལས་གནས་གསུམ་པ་འཇིག་རྟེན་བསྟན་པ
ཀུན་རྫོབ་ཤེས་པ། ཆོས་ཤེས་སྡུག་བསྔལ་ཤེས་པ་སྟེ་གསུམ་དང་ལྡན། དེ་ཡན་གྱི་སྐད་ཅིག་མ་
བཞི་པ་དང་དྲུག་པ་དང་། བཅུ་པ་དང་། བཅུ་བཞི་པ་སྟེ་བཞི་ལ་ནི་ཤེས་པ་རེ་རེ་འཕེལ་བ་དང་
ལྡན་པས་བདུན་གྱི་བར་དུ་ལྡན་པའི་ཕྱིར། སྡུག་བསྔལ་རྗེས་ཤེས་ལ་གནས་པ་དེ་འཕེལ་བས་
བཞི། ཀུན་འབྱུང་ཆོས་ཤེས་ལ་གནས་པ་དེ་འཕེལ་བས་ལྔ། འགོག་པ་ཆོས་ཤེས་ལ་གནས་པ་
དེ་འཕེལ་བས་དྲུག །ལམ་ཆོས་ཤེས་ལ་གནས་པ་དེ་འཕེལ་བས་བདུན་ལྡན་པའི་ཕྱིར
གསུམ་པ་དེ་དག་གི་ཐོབ་པ་བཤད་དུ་ཡོད་དེ། མཐོང་བའི་ལམ་ལ་བཟོད་པ་དང༌།
ཤེས་པ་ཇི་ལྟར་སྐྱེས་པ་རྣམས། མ་འོངས་པ་འཐོབ་(དེ་ཉིད་ལ། །རྗེས་གསུམ་ལ་ནི་ཀུན་རྫོབ་
ཀྱང༌། །དེ་ཕྱིར་མངོན་རྟོགས་མཐའ་ཞེས་བྱ། །དེ་ནི་མི་སྐྱེའི་ཆོས་ཅན་ཡིན། །རང་དང་འོག་ས་
འགོག་པའི་མཐའ། །རང་བདེན་རྣམ་ཅན་འབད་ལས་བྱུང༌། །ཆགས་བཅས་བཅུ་དྲུག་པ་ལ་
དྲུག །འདོད་ལས་ཆགས་དང་བྲལ་བས་བདུན། །དེ་ཡི་གོང་མ་ཆགས་བཅས་ཀྱི། །བསྒོམ་
པའི་ལམ་ལ་བདུན་འཐོབ་བོ། །ས་བདུན་ལས་རྒྱལ་མངོན་ཤེས་དང༌། །མི་གཡོ་འཐོབ་དང་
སྤེལ་བསྒོམ་པའི། ། ས་བདུན་ལས་རྒྱལ་མངོན་ཤེས་དང༌། །གོང་མའི་གྲོལ་བའི་ལམ་བརྒྱད་
ལའང༌། །སློབ་པ་སྦྱོང་བའི་གྲོལ་བ་ལ། །ཤེས་པ་དྲུག་དང་བདུན་འཐོབ་པའམ། །བར་ཆད་
མེད་པའི་ལམ་ལ་དྲུག །དེ་བཞིན་སྲིད་རྩེ་རྣམ་རྒྱལ་ལའང༌། །ཟད་པ་ཤེས་པ་ལ་དགུའོ། །མི་
གཡོ་བས་ནི་བཅུ་འཐོབ་བོ། །དེར་འཕོ་གྲོལ་བའི་ཐ་མ་ལའང༌། །བཤད་པའི་ལྷག་མ་ལ་
བརྒྱད་འཐོབ། །གང་ལས་ཆགས་བྲལ་བྱ་ཕྱིར་གང༌། །ཐོབ་པ་དེར་ཡང་འོག་མའང་འཐོབ།
ཟད་པ་ཤེས་པ་ཟག་བཅས་ཀྱང་། ། ས་ཀུན་སྔོན་རྙེད་མི་འཐོབ་བོ། །རྙེད་དང་བསྟེན་ཅེས་བྱ་བ་
ནི། །དགེ་བ་འདུས་བྱས་ཐོབ་པའོ། །གཉེན་པོ་དང་ནི་ཐག་སྲིང་པའི །ཐོབ་པ་ཟག་དང་
བཅས་པའི་ཡིན། །)ཅེས་འབྱུང་བ་ལས། མཐོང་ལམ་ལ་གནས་པ་བཟོད་པ་དང་། ཤེས་པ་
སྐྱེས་པ་རྣམས་དེ་དང་འདྲ་བ་མ་འོངས་པ་ཐོབ་ཀྱི། དེ་དག་མངོན་དུ་འགྱུར་བ་ནི་མི་ཐོབ་པའི་
ཕྱིར་ཏེ། མཐོང་ལམ་ལན་གཉིས་མི་ཐོབ་པའི་ཕྱིར། བཞི་པ་ཤེས་པ་བཅུའི་ཡོན་ཏན་ཡོད་དེ། ཐུན་
མོང་མ་ཡིན་པའི་ཡོན་ཏན་བཤད་པ་དང་། ཐུན་མོང་བའི་ཡོན་ཏན་བཤད་པ་དང་། གསུམ་
ཡོད་པའི་ཕྱིར། དང་པོ་ཡོད་དེ། སངས་རྒྱས་ཆོས་ནི་མ་འདྲེས་པ། སྟོབས་ལ་སོགས་པ་བཅོ་
-283-

ཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ།
བརྒྱད་དོ། །ཞེས་འབྱུང་བ་ལས། སྟོབས་བཅུ། མི་འཇིག་པ་བཞི། དྲན་པ་ཉེ་བར་བཞག་པ་
གསུམ། ཐུགས་རྗེ་ཆེན་པོ་དང་བཅོ་བརྒྱད་ཡོད་པའི་ཕྱིར། གྲུབ་མཐའ་གོང་མར་སྤྱོད་པ་མ་
འདྲེས་པ་དྲུག་དང་། རྟོག་པ་མ་འདྲེས་པ་དྲུག་དང་། འཕྲིན་ལས་མ་འདྲེས་པ་གསུམ་དང་ཡེ་
ཤེས་མ་འདྲེས་པ་གསུམ་སྟེ་བཅོ་བརྒྱད་དུ་བཤད་དེ་ལུགས་གཞན་ནོ།
༼ཤེས་པས་བསྡུས་འི་སྐབས།
སྟོབས་བཅུ་ཤེས་པ་གང་གིས་བསྡུས་(༡༧༣ན)པ་ཡོད་དེ། གནས་ནས་མིན་ཤེས་
པ་བཅུ། །ལས་འབྲས་ལ་བརྒྱད་བསམ་གཏན་སོགས། །དབང་པོ་མོས་དང་ཁམས་ལ་ནི།
དགུའོ་ལམ་དག་ལ་བཅུའམ། །གཉིས་ནི་ཀུན་རྫོབ་ཤེས་པ་ཡིན། །ཟད་པ་དྲུག་གམ་བཅུ་ཡིན་
ནོ། །ཞེས་འབྱུང་བ་ལས། གནས་དང་གནས་མ་ཡིན་པ་མཁྱེན་པའི་སྟོབས་ནི་ཤེས་པ་བཅུ་
ཀས་བསྡུས། ལས་ཀྱི་རྣམ་སྨིན་མཁྱེན་པའི་སྟོབས་ནི་འགོག་ལམ་ཤེས་པ་མ་གཏོགས་པའི་
ཤེས་པ་བརྒྱད་ཀྱིས་བསྡུས བསམ་གཏན་དང་། རྣམ་ཐར་དང་། དབང་པོ་མཆོག་དང་མཆོག་
མིན་དང་། མོས་པ་སྣ་ཚོགས་པ་དང་། ཁམས་སྣ་ཚོགས་མཁྱེན་པའི་སྟོབས་ནི་འགོག་ཤེས་མ་
གཏོགས་པའི་ཤེས་པ་དགུས་བསྡུས། ཐམས་ཅད་དུ་འགྲོ་བའི་ལམ་མཁྱེན་པའི་སྟོབས་ལ།
ལམ་རང་གི་ངོ་བོ་མཁྱེན་པའི་དབང་དུ་བྱས་ན། འགོག་ཤེས་མ་གཏོགས་པའི་ཤེས་པ་དགུས་
བསྡུས། ལམ་འབྲས་བུ་དང་བཅས་པ་མཁྱེན་པའི་དབང་དུ་བྱས་ན། ཤེས་པ་བཅུ་ཀས་བསྡུས
སྔོན་གནས་རྗེས་དྲན་དང་། འཆི་འཕོ་དང་སྐྱེ་བ་མཁྱེན་པའི་སྟོབས་གཉིས་ནི། ཀུན་རྫོབ་ཤེས་
པས་བསྡུས ཟག་ཟད་མཁྱེན་པའི་སྟོབས་ལ།།རང་གི་ངོ་བོ་མཁྱེན་པའི་དབང་དུ་བྱས་ན
ཆོས་ཤེས། རྗེས་ཤེས། འགོག་ཤེས། ཀུན་རྫོབ་ཤེས་པ། ཟད་པ་ཤེས་པ། མི་སྐྱེ་བ་ཤེས་པ་སྟེ་
དྲུག་གི་བསྡུས། དགྲ་བཅོམ་པའི་རྒྱུད་ལ་ཡོད་པའི་མ་ཁྱབ་པ་ལ་བྱས་ན། ཤེས་པ་བཅུ་ཀས་
བསྡུས་པའི་ཕྱིར།
འོ་ན་སྟོབས་བཅུ་ས་གང་ན་ཡོད་པ་ཡིན་ཞེ་ན། བཤད་དུ་ཡོད་དེ། སྔོན་གནས་འཆི་འཕོ་
-284-

ཆོས་མངོན་པ་མཛོད་ཀྱི་དགོངས་པ་ལེགས་པར་བཤད་པ་ཤེས་བྱ་རབ་གསལ་ལས་གནས་གསུམ་པ་འཇིག་རྟེན་བསྟན་པ
སྐྱེ་བའི་སྟོབས། །བསམ་གཏན་དག་ན་ལྷག་མ་ནི། ། ས་རྣམས་ཀུན་ན། ཞེས་འབྱུང་བ་ལས་ནི།
དངོས་སུ་སྨོས་པ་གཉིས་པོ་བསམ་གཏན་བཞི་ན་ཡོད། ལྷག་མ་བརྒྱད་པོ་འདོད་པ་ནས་སྲིད་
རྩེ་བའི་བར་གྱི་ས་ཀུན་ན་ཡོད་པའི་ཕྱིར། སྟོབས་ཞེས་(༡༧༣བ)བརྗོད་པའི་རྒྱུ་མཚན་ཡོད་དེ
ཅི་ཡི་ཕྱིར །འདིའི་སྟོབས་གང་ཕྱིར་ཐོགས་མི་མངའ། །ཞེས་འབྱུང་བ་ལས། ཤེས་བྱ་ཐམས་
ཅད་ལ་ཐོགས་མེད་དུ་འཇུག་པས་ན་དེ་སྐད་བརྗོད་པའི་ཕྱིར། 3sjij
འོ་ན་སྐུའི་སྟོབས་དེ་ཇི་ལྟ་བུ་ཞེ་ན། བཤད་དུ་ཡོད་དེ། སྐུ་ལ་སྲིད་མེད་བུ་ཡི་སྟོབས།
གཞན་དག་ཚིག་ན་གླང་ཆེན་སོགས། བདུན་ཅུས་གླག་པའི་སྟོབས་ཡིན་ནོ། །དེ་ནི་རེག་བྱའི་
སྐྱེ་མཆེད་དོ། །ཞེས་འབྱུང་བ་ལས། སྲེད་མེད་ཀྱི་བུའི་སྟོབས་མངའ་ཞིང༌། ངོ་བོ་རེག་བྱའི་སྐྱེ་
མཆེད་ཡིན་པའི་ཕྱིར སྲེད་མེད་ཀྱི་བུའི་སྟོབས་ཀྱང་བཤད་དུ་ཡོད་དེ། གླང་ཆེན་བདུན་ཅུའི་
སྟོབས་དང་མཉམ་པའི་ཤེད་ལ་དེ་ལྟར་འཇོག་པ་ཡིན་ཅིང་། གཞན་དག་ཚིག་རེ་རེ་ནའང་སྲེད་
མེད་གྱི་བུའི་སྟོབས་མངའ་ཞེས་འཆད་པ་ཡོད་པའི་ཕྱིར། དང་པོ་གྲུབ་སྟེ། གླང་པོ་ཆེ་ཕལ་པ་
དང་སྤོས་ཀྱི་དང་། ཚན་པོ་ཆེ་དང༌། རང་གནོན་དང༌། ཡན་ལག་མཆོག་དང༌སྟོབས་མཆོག་
དང༌། སྲེད་མེད་ཀྱི་བུ་སྟེ་བདུན། སྔ་མ་བཅུ་བཅུ་ལ་ཕྱི་མ་རེ་རེས་སྒྱུར་བའི་སྟོབས་ལ་དེར་
འཇོག་པའི་ཕྱིར།
གཉིས་པ་མི་འཇིགས་པ་བཞི་ཤེས་པ་གང་གིས་བསྡུས་པ་ཡོད་དེ། མི་འཇིགས་པ་ནི་
རྣམ་པ་བཞི།།།ཇི་ལྟར་སྟོབས་ནི་དང་པོ་དང་། །བཅུ་པ་གཉིས་པ་བདུན་པ་བཞིན། །ཞེས་
འབྱུང་བ་ལས། དེ་བཞི་རིམ་པ་བཞིན་སྟོབས་དང་པོ་གནས་དང་གནས་མིན་པ་མཁྱེན་པ་དང་།
བཅུ་པ་ཟག་པ་ཟད་པ་མཁྱེན་པ་དང་། གཉིས་པ་ལས་དང་རྣམ་སྨིན་མཁྱེན་པ་དང་། བདུན་པ་
ཀུན་ཏུ་འགྲོ་བའི་ལམ་མཁྱེན་པ་དང་བཞི་བཞིན་ཡིན་པའི་ཕྱིར། དྲན་པ་ཉེ་བར་བཞག་པ་
གསུམ་ཡོད་དེ། དྲན་དང་ཤེས་བཞིན་བདག་ཉིད་གསུམ། །ཞེས་འབྱུང་བ་ལས། གུས་པར་
ཆོས་ཉན་པ་ལ་རྗེས་སུ་ཆགས་པ་སྤངས་པའི་དྲན་པ། མ་གུས་པར་ཆོས་ཉན་པ་ལ ཁོང་ཁྲོ་བ་
སྤངས་པའི་དྲན་པ། གུས་མ་གུས་འདྲེས་མ་ལ་དེ་གཉིས་ཀར་མི་འགྱུར་བར་བཏང་སྙོམས་སུ་
གནས་པའི་དྲན་པ་གསུམ་དུ་ཡོད་པའི་ཕྱིར། ཐུགས་རྗེ་ཆེན་པོ་ཡང་བཤད་དུ་ཡོད་དེ
-285-

ཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ།
(༡༧༤ན)ཐུགས་རྗེ་ཆེན་པོ་ཀུན་རྫོབ་བློ། །ཚོགས་དང་རྣམ་པ་སྤྱོད་ཡུལ་དང་། །མཉམ་པའི་
ཕྱིར་དང་ཆེས་ཆེའི་ཕྱིར། །ཞེས་འབྱུང་བ་ལས། ངོ་བོ་ཀུན་རྫོབ་ཤེས་པ་ཡིན་ཞིང་། རྒྱུ་མཚན་
ལྔས་ཆེན་པོ་ཞེས་བརྗོད་པ་ཡིན་པའི་ཕྱིར་ཏེ། ཚོགས་གཉིས་ལས་བྱུང་བས་རྒྱུ་ཆེ་བ་དང་།
སྡུག་བསྔལ་གསུམ་ལ་རྟོགས་པས་རྣམ་པ་ཆེ་བ་དང་། སེམས་ཅན་ཐམས་ཅད་ལ་དམིགས་
པ་སྤྱོད་ཡུལ་ཆེ་བ་དང་སེམས་ཅན་ཐམས་ཅད་ལ་འདྲ་ང་འཇུག་པས་མཉམ་པ་ཉིད་ཆེ་བ་
དང༌། ཤེས་རབ་ཆེས་རྣོ་ཞིང་ཆེ་བ་ཡིན་པའི་ཕྱིར།
འོ་ན། ཐུགས་རྗེ་ཆེན་པོ་དང་། སྙིང་རྗེ་ཆེན་པོ་ལ་ཁྱད་པར་ཅི་ཡོད་པ་ཡིན་ཞེ་ན། བཤད་
དུ་ཡོད་དེ།།ཐ་དད་བྱ་བ་རྣམ་པ་བརྒྱད། །ཅེས་འབྱུང་བ་ལས། ངོ་བོའི་ཁྱད་པར། དམིགས་
པའི་ཁྱད་པར། རྣམ་པའི་ཁྱད་པར། སའམ་རྟེན་གྱི་ཁྱད་པར། རྒྱུད་ཀྱི་ཁྱད་པར ཐོབ་པའི་
ཁྱད་པར། ནུས་པའི་ཁྱད་པར། བྱེད་ལས་ཀྱི་ཁྱད་པར་ཏེ་བརྒྱད་ཡོད་པའི་ཕྱིར། དང་པོ་གྲུབ་
སྟེ། ཐུགས་རྗེ་ཆེན་པོ་གཏི་མུག་མེད་པ་དང་། སྙིང་རྗེ་ཆེན་པོ་ཞེ་སྡང་མེད་པ་ཡིན་པའི་ཕྱིར
གཉིས་པ་གྲུབ་སྟེ། སྔ་མས་ཁམས་གསུམ་ཀའི་སེམས་ཅན་ལ་དམིགས ཕྱི་མས་འདོད་ཁམས་
གྱི་རྟེན་ལ་དམིགས་པའི་ཕྱིར། གསུམ་པ་གྲུབ་སྟེ། སྔ་མ་སྡུག་བསྔལ་གསུམ་དང་བྲལ་བར་
འདོད་པའི་རྣམ་པ་ཅན་ཡིན། ཕྱི་མ་སྡུག་བསྔལ་གྱི་སྡུག་བསྔལ་གཅིག་པུ་དང་བྲལ་བར་འདོད་
པའི་རྣམ་པ་ཅན་ཡིན་པའི་ཕྱིར། བཞི་པ་གྲུབ་སྟེ། སྔ་མ་བསམ་གཏན་བཞི་པ་ཁོ་ལ་བརྟེན། ཕྱི་
མ་བསམ་གཏན་བཞི་ཀ་ལ་བརྟེན་པའི་ཕྱིར། ལྔ་པ་གྲུབ་སྟེ། སྔ་མ་སངས་རྒྱས་ཁོ་ནའི་རྒྱུད་ལ་
ཡོད། ཕྱི་མ་སེམས་ཅན་གྱི་རྒྱུད་ལའང་ཡོད་པའི་ཕྱིར། དྲུག་པ་གྲུབ་སྟེ། སྔ་མ་སྲིད་རྩེ་ལ་འདོད་
ཆགས་དང་བྲལ་བས་ཐོབ་དགོས། ཕྱི་མ་འདོད་པ་ལ་འདོད་ཆགས་བྲལ་བས་ཐོབ་(༡༧༤ བ)
དགོས་པའི་ཕྱིར། བདུན་པ་གྲུབ་སྟེ། སྔ་མས་དོན་ཡོངས་སུ་སྐྱོབ། ཕྱི་མས་དོན་ཡོངས་སུ་མི་
སྐྱོབ་པའི་ཕྱིར། བརྒྱད་པ་གྲུབ་སྟེ། སྔ་མ་འདྲ་བར་འཇུག་པ་ཡིན། ཕྱི་མ་མི་འདྲ་བར་མཇུག་
པའི་ཕྱིར
འོ་ན། སངས་རྒྱས་རྣམས་ཐམས་ཅད་ནས་ཐམས་ཅད་དུ་མཉམ་པས་ཁྱབ་བམ། ཞེ་ན
མ་ཁྱབ་སྟེ སངས་རྒྱས་ཐམས་ཅད་ཚོགས་དང་ནི། །ཆོས་སྐུ་འགྲོ་བའི་དོན་སྤྱོད་པས། མཉམ་
-286-

ཆོས་མངོན་པ་མཛོད་ཀྱི་དགོངས་པ་ལེགས་པར་བཤད་པ་ཤེས་བྱ་རབ་གསལ་ལས་གནས་གསུམ་པ་འཇིག་རྟེན་བསྟན་པ།
པ་ཉིད་དེ་སྐུ་ཚེ་དང༌། །རིགས་དང་སྐུ་བོང་ཚོད་ཀྱིས་མིན། །ཞེས་འབྱུང་བ་ལས། དེ་ཐམས་
ཅད་རྒྱུ་ཚོགས་གཉིས་བསགས་པར་མཉམ། འབྲས་བུ་ཆོས་སྐུ་བརྙེས་པར་མཉམ། གཞན་དོན་
འཕྲིན་ལས་འབད་མེད་དུ་འཇུག་པ་གསུམ་མཉམ་ཡང་། སྐུ་ཚེ་དང་། རིགས་དང་། སྐུའི་བོང་
ཚོད་གསུམ་གདུལ་བྱའི་ང ས་མཉམ་པར་མ་ངེས་ང
༼ཐུན་མོང་བའི་ཡོན་ཏན་འཆད་པའི་སྐབས
གཉིས་པ་ཐུན་མོང་པའི་ཡོན་ཏན་བཤད་དུ་ཡོད་དེ། ཆོས་གཞན་སློབ་དང་ཐུན་མོང་ཡིན།
ཁ་ཅིག་སོ་སོའི་སྐྱེ་བོ་དང་། །ཉོན་མོངས་མེད་དང་སྨོན་གནས་ཤེས། ། སོ་སོ་ཡང་དག་རིག་
མངོན་སོགས། །ཞེས་འབྱུང་བ་ལས། ཉན་རང་དང་ཐུན་མོང་བ་ཉོན་མོངས་མེད་པ་དང་སྨོན་
གནས་ཤེས་པའི་ཏིང་ངེ་འཛིན། སོ་སོ་ཡང་དག་པ་རིག་པ་བཞི། ཟག་ཟད་ཀྱི་མངོན་ཤེས། སོ་
སྐྱེ་དང་ཐུན་མོང་བ་མངོན་ཤེས་དང་པོ་ལྔ བསམ་གཏན་གཟུགས་མེད་བརྒྱད། ཚད་མེད་བཞི
ཟད་དང་ཟིལ་གནོན་གྱི་སྐྱེད་མཆེད་སོགས་ཡོད་པའི་ཕྱིར། ཉོན་མོངས་མེད་པའི་ཏིང་ངེ་འཛིན་
བཤད་དུ་ཡོད་དེ། ཉོན་མོངས་མེད་པ་ཀུན་རྫོབ་ཤེས། །བསམ་གཏན་མཐའ་ནི་མི་གཡོའི་
ཆོས། །མིས་སྐྱེས་ཉོན་མོངས་འདོད་གཏོགས་པ། །མ་སྐྱེས་བཞིར་བཅས་སྤྱོད་ཡུལ་ཅན།
ཞེས་འབྱུང་བ་ལས། ངོ་བོས་རྒྱུད་རྟེན། དམིགས་པ་སྟེ་ཁྱད་ཆོས་ལྔ་ཡོད་པའི་ཕྱིར་ཏེ། རིམ་པ་
བཞིན་ཀུན་རྫོབ་ཤེས་པ་དང་། བསམ་གཏན་བཞི་པའི་སས་བསྡུས་པ་དང་། མི་གཡོ་བའི་ཆོས་
ཅན་གྱི་དགྲ་བཅོམ་(༡༧༥ན)པའི་རྒྱུད་ཁོ་ནས་བསྡུས་པ་དང་། རྟེན་མིས་སྐྱེད་པ་དང་། ཉོན་
མོངས་སྐྱེ་འགྱུར་བཞི་དང་བཅས་པ་ལ་ངདམིགས་པ་ཡིན་པའི་ཕྱིར། སྨོན་གནས་ཤེས་པའི་ཏིང་
ངེ་འཛིན་ཀྱང་བཤད་དུ་ཡོད་དེ སྨོན་གནས་ཤེས་པའང་དེ་བཞིན་ནོ། །དེ་ཡི་དམིགས་པ་ཐམས་
ཅད་དོ། །ཞེས་འབྱུང་བ་ལས། ཁྱད་ཆོས་དང་པོ་བཞི་ཉོན་མོངས་མེད་པ་བཞིན་དང་། དམིགས་པ་
ཆོས་ཐམས་ཅད་ལ་དམིགས་ནས་ཤེས་པར་བྱེད་པ་ཡིན་པའི་ཕྱིར།
སོ་སོ་ཡང་དག་པ་རིག་པའང་བཤད་དུ་ཡོད་དེ། དེ་བཞིན་ཆོས་དོན་ངེས་ཚིག་དང་།
-287-

YE:Big ཌ་ཎའྀ་Fieus ཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ།
སྤོབས་པ་སོ་སོ་ཡང་དག་རིག །གསུམ་ནི་གོ་རིམ་བཞིན་མིང་དང༌། །དོན་དང་ངག་ལ་ཐོགས་
མེད་ཤེས། །བཞི་པ་རིག་པ་ཐགས་ཐོགས་མེད། །མངོན་བརྗོད་ལམ་ལ་དབང་ཉིད་ལ། (དེ་
ཡི་དམིགས་ངཔ་ངག་དང་ལམ །ཤེས་པ་དགུའོ་ས་ཐམས་ཅད་ལ། །ཡང་དག་དོན་རིག་བཅུའམ་
དྲུག །དེ་ནི་ཀུན་ན་གཞན་ཀུན་རྫོབ། །ཆོས་རིག་འདོད་དང་བསམ་གཏན་ན། །ངག་ནི་འདོད་
དང་དང་པོ་ནི། །མ་ཚང་བར་ནི་དེ་ཐོབ་མེད ) ཞེས་སོགས་འབྱུང་བ་ལས ཆོས་དོན་ངེས་
ཚིག །སྤོབས་པ་སོ་སོ་ཡང་དག་པ་རིག་པ་སྟེ་བཞི་ཡོད་པ་ལས། རིམ་པ་བཞིན་མིང་དང་
དོན་དང་། ངག་དང་རིག་པ་ཐོགས་པ་་མེད་པར་འཇུག་ཅིང་ཤེས་པ་ཡིན་པའི་ཕྱིར་དང༌། རྒྱུད་
རྟེན་ངོ་བོ་གསུམ་སྔ་མ་གཉིས་བཞིན་ལ། ས་ཁམས་གསུམ་ས་དགུས་བསྡུས་པ་ཡིན་པའི་ཕྱིར།
ཉོན་མོངས་མེད་པའི་ཏིང་ངེ་འཛིན་སོགས་སེམས་རྟེན་གང་ལ་བརྟེན་ནས་ཐོབ་པའང་ཡོད་དེ།
དྲུག་པོ་དེ་དག་རབ་མཐའ་བས། །དེ་ནི་རྣམ་དྲུག་བསམ་གཏན་མཐའ། །དེ་བཞིན་ས་ཀུན་
གྱིས་མཐུན་བྱས། །འཕེལ་བའི་རབ་ཏུ་ཕྱིན་པ་ཡིན། །སངས་རྒྱས་ལས་གཞན་སྦྱོར་ལས་
སྐྱེས །ཞེས་འབྱུང་བ་ལས རབ་མཐའི་བསམ་གཏན་ལ་བརྟེན་ནས་ཐོབ་ཅིང་དེ་ཡང་
འཕེལ་བ་ཆུང་འབྲིང་ཆེན་པོས་རབ་ཏུ་ཕྱིན་པའི་བསམ་གཏན་བཞི་པའི་དངོས་གཞི་ལ་བྱེད་
པའི་ཕྱིར་དང་། སངས་རྒྱས་ལས་གཞན་པ་དག་གིས་སྦྱོར་བྱུང་གིས་སྐྱེད་པ་ཡིན་པའི་ཕྱིར།
༈༙ འཕེལ་བ་(༡༧༥བ)ཆུང་འབྲིང་ཆེ་གསུམ་ཀྱང་ཡོད་དེ། འདོད་པ་ནས་སྲིད་རྩེའི་བར་དུ་
ལུགས་མཐུན་དང་དེ་ནས་འདོད་པའི་བར་དུ་ལུགས་མི་མཐུན་དུ་འོང་བ་དང་།།དེ་ནས་
བསམ་གཏན་བཞི་པའི་བར་དུ་སོང་བ་ལ་རིམ་པ་བཞིན་བྱ་བ་ཡིན་པའི་ཕྱིར། མངོན་པ་གོང་
མའི་རྣམ་བཤད་དུའང་འདི་རང་བ་ཞིག་ད་དེ། ཕལ་ཆེར་ལ་ཡིད་འཕྲོག་པ་མི་སྣང་
མངོན་ཤེས་དྲུག་ང་བཤད་དུ་ཡོད་དེ། རྫུ་འཕྲུལ་རྣ་བ་ཡིད་དང་ནི། །སྔོན་ཚེ་འཆི་འཕོ་
སྐྱེ་བ་དང་། །ཟད་ཤེས་མངོན་དུ་བྱ་བ་ཡིན། །མངོན་ཤེས་རྣམ་དྲུག །ཅེས་རྫུ་འཕྲུལ་གྱི་ཡུལ་
ཤེས་པའི་མངོན་ཤེས་སོགས་དྲུག་གསུངས་ཞིང་། ངོ་བོ་ཡང་། རྣམ་གྲོལ་བློ། །བཞི་ནི་ཀུན་
རྫོབ་ཤེས་པ་སྟེ། །ཞེས་གསུངས་པ་ཉིད་ཀྱིས། ཤེས་རབ་ཀྱི་རང་བཞིན་དང་། དེ་ཡང་གས
ང་གསུམ་
-288-

ཆོས་མངོན་པ་མཛོད་ཀྱི་དགོངས་པ་ལེགས་པར་བཤད་པ་ཤེས བ་གསལ་ལས་གནས་གསུམ་པ་འཇིག་རྟེན་བསྟན་པ
པ་དང་དྲུག་པ་མ་གཏོགས་པ་བཞི་ནི་ཀུན་རྫོབ་ཤེས་པ་ཡིན་པ་དང་སེམས་ལ་ཤེས་པ་ལྔ་
ཡིན་ནོ། །ཟད་པའི་མངོན་ཤེས་སྟོབས་བཞིན་ནོ། །ཞེས་གསུངས་པ་གཞན་སེམས་ཤེས་པའི་
མངོན་ཤེས་ལ་ལྔ་ཡོད་པ་དང་ཟག་ཟད་ཀྱི་མངོན་ཤེས་ནི། ཟག་ཟད་ཀྱི་སྟོབས་བཞིན་དུ་
ཤེས་པ་དྲུག་གམ་བཅུ་ཡིན་པའི་ཕྱིར། མངོན་ཤེས་དེ་རྣམས་ཀྱི་ཁྱད་པར་གྱི་ཆོས་བཤད་དུ་
ཡོད་དེ། ལྔ་ནི་བསམ་གཏན་བཞི་དག་ན། །རང་དང་འོག་སའི་ཡུལ་ཅན་ཡིན། །ཐོབ་བྱ་འདྲིས་
པ་ཆགས་བྲལ་བས །གསུམ་པ་དྲན་པ་ཉེར་གཞག་གསུམ། །དང་པོ་རྫུ་འཕྲུལ་རྣ་བ་མིག །
མིག་དང་རྣ་བའི་མངོན་ཤེས་ནི། །ལུང་དུ་མ་བསྟན་ལྷག་རྣམས་དགེ །ཞེས་འབྱུང་བ་ལས།
སའི་ཁྱད་པར། ཡུལ་གྱི་ཁྱད་པར འཐོབ་པའི་ཁྱད་པར། དྲན་ཉེའི་ཁྱད་པར། དགེ་སོགས་ཀྱི་
ཁྱད་པར་རྣམས་སུ་ཡོད་པའི་ཕྱིར་ཏེ། དང་པོ་ལྔ་བསམ་གཏན་བཞིའི་དངོས་གཞི་ན་ཡོད་པ་
དང་རང་དང་འོག་སའི་ཡུལ་ཅན་ཡིན་པ་དང། ཚེ་རབས་གཞན་ལ་འདྲིས་པ་ནི་དངོས་གཞིའི་
༡༧༦ན) ཚེ་ཐོབ་པ་དང་། མ་འདྲིས་པ་ནི་སྦྱོར་བས་ཐོབ་པ་དང་གསུམ་པ་གཞན་སེམས་
ཤེས་པ་ནི དྲན་པ་ཉེར་བཞག་ཕྱི་མ་གསུམ་ལ་འཇོག་པ་དང་། རྫུ་འཕྲུལ་གྱི་མངོན་ཤེས་
སོགས་གསུམ་ཤེས་ནི ལུས་དྲན་པ་ཉེར་བཞག་ལ་འཇོག་པ་དང་མིག་དང་རྣ་བའི་མངོན་
ཤེས་གཉིས་ལུང་མ་བསྟན་དང་ལྷག་མ་རྣམས་དགེ་བར་ངེས་པའི་ཕྱིར། མངོན་ཤེས་ཀྱི་
བསྡུས་པའི་ཡོན་ཏན་ཀྱང་བཤད་དུ་ཡོད་དེ། རིགས་པ་གསུམ་དང་ཆོ་འཕྲུལ་གསུམ་ཡོད་པའི་
ཕྱིར དང་པོ་ཡོད་དེ། གསུམ་ནི་རིག་པ་སྔོན་མཐའ་སོགས །མ་རིག་པ་ནི་བཟློག་ཕྱིར་རོ། །
མི་སློབ་ཐ་མ་གཉིས་ནི་དེའི། །རྒྱུད་ལ་སྐྱེས་ཕྱིར་དེ་ཞེས་བྱ། །སློབ་ལ་འདོད་དེ་མ་རིག་དང་།
བཅས་རྒྱུད་ཕྱིར་ན་རིག་མ་བཤད། །ཅེས་འབྱུང་བ་ལས། མི་སློབ་པའི་མངོན་ཤེས་ཐ་མ་
གསུམ་གྱིས་རིམ་པ་བཞིན་སྔོན་མཐའ་དང་ཕྱི་མའི་མཐའ་དང་། ད་ལྟར་བ་རིག་པའི་སྒོ་ནས་
དུས་གསུམ་ལ་རྨོངས་པ་ཟློག་པར་བྱེད། ཟག་ཟད་ཀྱི་མངོན་ཤེས་ནི་མི་སློབ་པ་དངོས་ཡིན་
པས མི་སློབ་པའི་རིག་པ་ཞེས་བརྗོད་ཀྱང་། སྔ་མ་གཉིས་ནི་མི་སློབ་པའི་རྒྱུད་ལ་སྐྱེས་པའི་
ཕྱིར་ན་མི་སློབ་པ་ཞེས་བརྗོད་པ་ཙམ་དང་། སློབ་པ་ཆགས་བྲལ་གྱི་རྒྱུད་ཀྱི་མངོན་ཤེས་ནི་རྒྱུད་
མ་རིག་པ་མངོན་གྱུར་དང་བཅས་པ་ཉིད་ཀྱིས་ཟིལ་གྱིས་མནན་པས་རིག་པར་མ་བཤད་པའི་
-289-

ཁྲི་ཆེན་བཅོ་ལྔ་ཕ་པཎ་ཆེན་བསོད་ནམས་གྲགས་པས་མཛད་པ།
ཕྱིར
གཉིས་པ་ཆོ་འཕྲུལ་གསུམ་ལ་ཡང་ཡོད་དེ། དང་པོ་གསུམ་པ་དྲུག་པ་ནི། །ཆོ་འཕྲུལ་
རྣམས་ཡིན་བསྟན་པ་མཆོག ། མི་འཕྲུལ་ཕྱིར་དང་ཕན་པ་དང་། །ཡིད་འོང་འབྲས་ལ་སྦྱོར་བྱེད་
ཕྱིར། །ཞེས་འབྱུང་བ་ལས། མངོན་ཤེས་དང་པོ་ནི་སྐུ་རྫུ་འཕྲུལ་གྱི་ཆོ་འཕྲུལ་དང་གསུམ་པ་
ནི་གསུང་ཀུན་ཏུ་བརྗོད་ཀྱི་ཆོ་འཕྲུལ་དང་། དྲུག་པ་ནི་ཐུགས་རྗེས་སུ་བསྟན་པའི་ཆོ་འཕྲུལ་
ཡིན་(༡༧༦བ) ལ། དེ་གསུམ་གྱི་ནང་ནས་ཀྱང་ཕྱི་མ་མཆོག་ཡིན་པའི་ཕྱིར་ཏེ འདི་ཟག་པ་
ཟད་པས་མ་འཕྲུལ་པའི་ཕྱིར་དང་། ཕན་པ་དང་ཡིད་དུ་འོང་བའི་འབྲས་བུ་ལ་སྦྱོར་བའི་ཕྱིར།
གོང་དུ་རྫུ་འཕྲུལ་ཞེས་གསུངས་པ་ཡང་ཞིབ་ཏུ་བཤད་དུ་ཡོད་དེ། རྫུ་འཕྲུལ་ཏིང་འཛིན་དེ་ལས་
ནི །སྤྲུལ་དང་འགྲོ་བ་སྟོན་པ་ལ། །ཡིད་མགྱོགས་འགྲོ་བ་གཞན་དག་ལ། །ཕྱིན་བྱེད་མོས་པ་
ལས་བྱུང་ཡང་། །འདོད་པར་གཏོགས་པའི་སྤྲུལ་པ་ནི། །ཕྱི་ཡི་སྐྱེ་མཆེད་བཞི་རྣམ་གཉིས།
གཟུགས་གཏོགས་གཉིས། ཞེས་འབྱུང་བ་ལས། རྫུ་འཕྲུལ་ནི་ཏིང་འཛིན་ཡིན་པ་དང། དེའི་
ཡུལ་ལ་སྤྲུལ་པ་དང་འགྲོ་བ་གཉིས་ལས། ཕྱི་མ་ལ་བྱ་ལྟར་ལུས་རིམ་གྱིས་ཕྱིན་བྱེད་ཀྱི་འགྲོ་
བ་ཐག་རིང་པོར་ཡང་ཐུང་ངུར་མོས་པས་འགྲོ་བ། ཡིད་ལྟར་མགྱོགས་པའི་འགྲོ་བ་དང་གསུམ་
ཡོད་དེ་གསུམ་གང་ལ་མངའ་བ་ཡང་། སྟོན་པ་ལ་གསུམ་ཀ་དང་། ཉན་རང་ལ་དང་པོ་གཉིས་
མངའ། སྤྲུལ་པ་ལ་ཡང་། འདོད་པ་དང་གཟུགས་སུ་གཏོགས་པའི་སྤྲུལ་པ་གཉིས་ཡོད་པའི་
དང་པོ་ལ། གཟུགས་དྲི་རོ་རེག་བྱ་སྟེ་བཞི་སྤྲུལ་པ་ཡོད་པ་དང་། ཕྱི་མ་ལ་གཟུགས་དང་རེག་བྱ་
གཉིས་ཁོ་ན་སྤྲུལ་པ་ཡིན་པའི་ཕྱིར། སྤྲུལ་སེམས་ཀྱང་བཤད་དུ་ཡོད་དེ། སྤྲུལ་སེམས་དག་
གིས། །དེ་དག་ཀྱང་ནི་བཅུ་བཞིའོ། །བསམ་ཏན་འབྲས་གཉིས་ནས་ལྔའི་བར། །རིམ་བཞིན་
གོང་མ་ལས་སྐྱེས་མིན། །(དེ་རྙེད་བསམ་གཏན་བཞིན་དེ་ནི། །དག་དང་རང་ལས་དེ་ལས་
གཉིས། །རང་གི་ས་པས་སྤྲུལ་པར་བྱེད། །སྨྲར་འཇུག་པ་ནི་འོག་མས་ཀྱང༌། །སྟོན་མིན་སྤྲུལ་
པ་པོ་དང་བཅས །བྱིན་གྱིས་བརླབས་ནས་གཞན་འཇུག་ཕྱིར། །ཤི་བ་ལ་ཡང་བྱིན་བརླབས་
ཡོད། །མི་བརྟན་ལ་མེད་གཞན་དག་མིན། །དང་པོ་དུ་མས་གཅིག་ཡིན་ཏེ། །བྱང་བར་གྱུར་
ནས་བཟློག་པའོ། །བསྒོམས་ལས་སྐྱེས་པ་ལུང་མ་བསྟན། །སྐྱེ་བ་ལས་སྐྱེས་རྣམ་གསུམ་མོ།
-290-

ཆོས་མངོན་པ་མཛོད་ཀྱི་དགོངས་པ་ལེགས་པར་བཤད་པ་ཤེས་བྱ་རབ་གསལ་ལས་གནས་གསུམ་པ་འཇིག་རྟེན་བསྟན་པ
ཞེས་འབྱུང་བ་ལས། སྤྱིར་སྤྲུལ་སེམས་ཞེས་པ་མངོན་ཤེས་ཁོ་ན་མིན་གྱི། མངོན་ཤེས་ཀྱི་
འབྲས་བུར་ཡོད་པའི་སྤྲུལ་སེམས་ཞིག་ལ་བརྗོད་ཅིང་། དེ་ལ་ཡང་བཅུ་བཞི་ཡོད་པའི་ཕྱིར།
བསམ་གཏན་དང་པོའི་འབྲས་བུ་འདོད་པ་དང་རང་སའི་སྤྲུལ་སེམས་གཉིས་ཡོད་པ་ནས།
བཞི་པའི་འབྲས་བུ་འདོད་པ་ནས་རང་སའི་སྤྲུལ་སེམས་ལྔའི་བར་དུ་ཡིན་པའི་ཕྱིར་དང་། འོག་
སའི་འབྲས་བུར་གྱུར་པའི་སྤྲུལ་སེམས གོང་ས་ལས་སྐྱེ་བ་མི་སྲིད་པའི་ཕྱིར། གོང་དུ་བརྗོད་
པའི་རྫུ་འཕྲུལ་གྱི་དབྱེ་བ་ཡོད་དེ། རྫུ་འཕྲུལ་གསང་སྔགས་སྨན་དག་དང༌། །ལས་ལས་སྐྱེས་
(༡༧༧ ན)དང་རྣམ་པ་ལྔ། །ཞེས་འབྱུང་བ་ལས་སྒོམ་བྱུང་དང་། སྐྱེས་སྟོབས་ཀྱི་རྫུ་འཕྲུལ་
གཉིས་ཡོད་ཅིང༌། དེར་མ་ཟད་གསང་སྔགས་ལས་འབྱུང་བའི་རྫུ་འཕྲུལ། སྨན་གྱི་སྦྱོར་བ་ལས་
འབྱུང་བའི་རྫུ་འཕྲུལ། ལས་ལས་སྐྱེས་པའི་རྫུ་འཕྲུལ་ཏེ་ལྔ་ཡོད་པའི་ཕྱིར། ལྷའི་མིག་དང་། རྣ་
བའི་མངོན་ཤེས་ཀྱང་བཤད་དུ་ཡོད་དེ། ལྷ་ཡི་མིག་དང་རྣ་བ་ཡིན། །བསམ་གཏན་ས་པའི་
གཟུགས་དང་བ། །རྟག་ཏུ་རྟེན་བཅས་མ་ཚང་མེད། །ཐག་རིང་ཕྲ་སོགས་སྤྱོད་ཡུལ་ཅན།
ཞེས་འབྱུང་བ་ལས། མིག་རྣ་གཉིས་པོ་དེ་ནི་རྟེན་བཅས་ཀྱི་དབང་པོ་མ་ཚང་བ་མེད་པ་ཡིན་པ་
དང་དེ་དག་ལ་བརྟེན་པའི་མངོན་ཤེས་གཉིས་ཀྱིས་ནི་གཟུགས་སྒྲ་ཐག་རིང་བ་དང་ཕྲ་བ་
དག་ཀྱང་རིག་པའི་ཕྱིར། ལྷའི་མིག་དང་ལྡན་པའི་གང་ཟག་གསུམ་གྱིས་ཡུལ་རིག་ཚུལ་ཡོད།
དགྲ་བཅོམ་བསེ་རུ་སྟོན་རྣམས་ཀྱིས། །སྟོང་གཉིས་གསུམ་དང་གྲངས་མེད་མཐོང་། །ཞེས་
འབྱུང་བ་ལས་གྲུབ་པའི་ཕྱིར།
འོ་ན། རྫུ་འཕྲུལ་ཁོ་ན་ལས་སྐྱེས་ཐོབ་ཡོད་པ་མ་གཏོགས་གཞན་ལ་མེད་དམ་སྙམ་ན།
མིན་ཏེ། གཞན་ཡང་སྐྱེ་བས་ཐོབ། ཅེས་འབྱུང་བ་ལས། མངོན་ཤེས་གཞན་བཞི་ལའང་སྐྱེས་ཐོབ་
པའི་ཡོད་པའི་ཕྱིར། སྒོམ་བྱུང་གི་མངོན་ཤེས་དང་ནི་མི་འདྲ་སྟེ། དེས་ནི། །སྲིད་པ་བར་མ་མི་
མཐོང་ངོ༌། །སེམས་ཤེས་དེ་ནི་རྣམ་གསུམ་གང༌། །རྟོག་དང་རིག་སྔགས་ཀྱིས་བྱས་པའང་
དམྱལ་བ་པས་ནི་དང་པོ་ཤེས། །ཞེས་འབྱུང་བ་ལས སྐྱེས་སྟོབས་ཀྱི་མིག་གིས་བར་སྲིད་མི་
མཐོང་། སྐྱེས་སྟོབས་ཀྱི་སེམས་ཤེས་ནི། བསམ་པའི་དབང་གིས་དགེ་མི་དགེ་ལུང་མ་བསྟན་
གསུམ་ཀར་འགྱུར་རྟོག་དང་རིགས་སྔགས་ཀྱིས་བྱས་པའི་སེམས་ཤེས་ཀྱང་དེ་གསུམ་དུ་འགྱུར་
-291-

jeཎ་༢༩་ཨ་ཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ
བ་དང་། དམྱལ་བ་པའི་སྐྱེས་སྟོབས་ཀྱི་སེམས་ཤེས་དང༌། སྔོན་གནས་ཤེས་གཉིས་ནི། དང་པོ་
སྐྱེ་མ་ཐག་ཁོ་ནར་འབྱུང་བའི་ཕྱིར། མི་ལ་སྐྱེ་བས་ཐོབ་པ་མེད། །ཞེས་གསུངས་པ་ཉིད་ཀྱིས
དེ་ལ་རྫུ་འཕྲུལ་སོགས་སྐྱེས་ཙམ་ནས་ཐོབ་པ་མེད་པར་གསུངས་པའི་ཕྱིར།
སྨྲས་པ། ཤེས་པ་བཅུར་ཕྱིན་ལྡན་དང་ཐོབ་པ་དང༌། །ཐུན་མོང་ཐུན་མོང་མིན་པའི་ཡོན་
ཏན་རྣམས། །ལེགས་པར་བཤད་པའི་ཉིན་བྱེད་དབང་པོ་འདི། །ཡེ་ཤེས་གནས་ཀྱིས་པད་ཚལ་
རྒྱུ་བར་ཤོག །ཆོས་མངོན་པ་མཛོད་ཀྱི་དགོངས་པ་ལེགས་པ་བཤད་པ་ཤེས་བྱ་རབ་
ཞེས་བྱ་བ་ལས། གནས་བདུན་པའི་རྣམ་པར་བཤད་པའོ།།
के
ཚགས་
དང་
རྒྱུ།།ཅམ་པའང་ཅག་རྫོགས།དེ་མོ།།
ང་ལ་རྒྱ །P93 ར IE"ཚིགས་ལྟ་་་་གར
21 ཏི་སྒེར
དང་པོ། དག
'ནྟི ཝཏྟ
ནི་གཞན
ཀཟི།།།
-292-

ཆོས་མངོན་པ་མཛོད་ཀྱི་དགོངས་པ་ལེགས་པར་བཤད་པ་ཤེས་བྱ་འཇིག་རྟེན་བསྟན་པ།
ཆོས་མངོན་པ་མཛོད་ཀྱི་དགོངས་པ་ལེགས་པར་བཤད་པ་
ཤེས་བྱ་རབ་གསལ་ཞེས་བྱ་བ་ལས་གནས་
བརྒྱད་པ་སྙོམས་འཇུག་བསྟན་པ།
༼སྙོམས་འཇུག་དངོས་འཆད་པའི་སྐབས།
(༡༧༧བ)གནས་བདུན་པར་ཤེས་པ་བཅུའི་རང་བཞིན་དེ་ལྟར་བཤད་ནས། ད་ནི་གནས་
བརྒྱད་པར་དེ་མ་ཡིན་པའི་ཡོན་ཏན་རྣམས་བསྟན་པ་ལ་དེ་ཡང་རྣམ་པ་གཉིས་སུ་ཡོད་དེ།
སྙོམས་འཇུག་དངོས་དང༌། དེ་ལ་བརྟེན་པའི་ཡོན་ཏན་བཤད་པ་གཉིས་སུ་ཡོད་པའི་ཕྱིར། དང་
པོ་ལ་བཞི་ཡོད་དེ། དངོས་གཞི་དང་། ཉེར་བསྡོགས་དང་། ཁྱད་པར་ཅན་དང་། ཏིང་ངེ་འཛིན་
གྱི་དབྱེ་བ་བཤད་པ་རྣམས་སུ་ཡོདཔའི་ཕྱིར། དང་པོ་ལ་ཡང་གཉིས་སུ་ཡོད་དེ། བསམ་གཏན་
དང་གཟུགས་མེད་པ་བཤད་པ་གཉིས་སུ་ཡོད་པའི་ཕྱིར། དང་པོ་ཡོད་དེ། བསམ་གཏན་
དག་ནི་རྣམ་གཉིས་བཞི། །དེར་སྐྱེས་པ་དག་རབ་ཏུ་བཤད། །སྙོམས་འཇུག་དགེ་བ་རྩེ་གཅིག་
པ །རྗེས་འབྲངས་བཅས་ན་ཕུང་པོ་ལྔ། །དཔྱོད་དང་དགའ་དང་བདེ་དང་ལྡན། །ཡན་ལག་ལྔ་
ལྔ་སྤངས་པ་ཡི། །ཞེས་འབྱུང་བ་ལས། བསམ་གཏན་དང་པོ་ནས་བཞི་པའི་བར་བཞི་དང་དེ་རེ་
རེ་ལའང་རྒྱུ་སྙོམས་འཇུག་དང་། འབྲས་བུ་སྐྱེ་བའི་བསམ་གཏན་གཉིས་གཉིས་སུ་དབྱེ་བ་
དང༌། ངོ་བོ་དགེ་སེམས་རྩེ་གཅིག་པ་ཡིན་པ་དང་། རྗེས་འབྲངས་བཅས་ན་ཕུང་པོ་ལྔ་པ་ཅན་
དང༌། དེ་ཡང་དང་པོ་ལ། དཔྱོད་པ་དང༌། དགའ་བདེ་དང་ལྡན་པའི་རྩེ་གཅིག་པ་དང་། གཉིས་
པ་ལ་ཡན་ལག་སྔ་མ་དཔྱོད་པ་སྤངས་ཤིང༌དགའ་བདེ་དང་ལྡན༌པ༌དང༌གསུམ་པ་ལ
དཔྱོད་པ་དང་། དགའ་བ་ཡང་(༡༧༨ན)སྤངས་པའི་བདེ་བ་དང་ལྡན་པ་དང་། བཞི་པ་ལ་བདེ་
བ་ཡང་སྤངས་པའི་རྩེ་གཅིག་པ་ཞེས་སྦྱར་བ་ཡིན་པའི་ཕྱིར
-293-

ཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ།
གཉིས་
མའི་ས་ལས་དབེན་ལས་སྐྱེས། །ཉེར་བསྡོགས་གསུམ་དང་བཅས་པར་ནི། །གཟུགས་ཀྱི་འདུ་
ཤེས་བཤིག་ཅེས་བྱ། །གཟུགས་མེད་པ་ན་གཟུགས་མེད་དོ། །གཟུགས་ནི་སེམས་ལས་སྐྱེ་
བར་འགྱུར། །རྣམ་ཤེས་མཐའ་ཡས་
མཁའ་མཐའ་ཡས། །ཅི་ཡང་མེད་ཅེས་བྱ་དེ་ལྟར། །སྦྱོར་
ཕྱིར་དམན་ཕྱིར་འདུ་ཤེས་མེད། །འདུ་ཤེས་མེད་པའང་མ་ཡིན་ནོ། །ཞེས་འབྱུང་བ་ལས།
བསམ་གཏན་ལ་བཤད་པ་བཞིན་དུ་གཟུགས་མེད་ལའང༌། གཟུགས་མེད་དག་ནི་རྣམ་གཉིས་
བཞི །དེར་སྐྱེ་བདག་རབ་ཏུ་བཤད། །སྙོམས་འཇུག་དགེ་བ་རྩེ་གཅིག་པ། །ཞེས་སྦྱར་བར་བྱ་
ཞིང་། འཁོར་དང་བཅས་ན་ཕུང་པོ་བཞི་པ་དང༌། ནམ་མཁའ་མཐའ་ཡས་བསམ་གཏན་བཞི་
པ་ལ་ཆགས་པ་དང་བྲལ་བ་ནས། སྲིད་རྩེ་ཅི་ཡང་མེད་ལ་ཆགས་པ་དང་བྲལ་བའི་བར་ཡིན་པ་
དང་། ནམ་མཁའི་ཉེར་བསྡོགས་མ་གཏོགས་པ། གཟུགས་ཀྱི་འདུ་ཤེས་བཤིག་པ་ཡིན་ཅིང༌།
ནམ་མཁའི་ཉེར་བསྡོགས་ནི། བསམ་གཏན་བཞི་པའི་གཟུགས་ལ་དམིགས་པས། དེའི་འདུ་
ཤེས་བཤིག་པ་མིན་པ་དང། གཟུགས་མེད་ནས་ཁམས་འོག་མ་གཉིས་སུ་སྐྱེས་པའི་གཟུགས་
ནི རང་རྒྱུ་སེམས་ལས་སྐྱེས་པ་དང་། ནམ་མཁའ་མཐའ་ཡས་སོགས་ཀྱི་སྒྲ་དོན་ནི་གོ་སླ་བ་
ཡིན་པའི་ཕྱིར། སྙོམས་འཇུག་རྣམས་ཀྱི་བསྡུ་བ་ཡོད་དེ། དེ་ལྟར་སྙོམས་འཇུག་དངོས་གཞིའི་
རྫས། །རྣམ་པ་བརྒྱད། །ཅེས་(༡༧༨བ)འབྱུང་བ་ལས། རྫ་ས་བསམ་གཟུགས་བརྒྱད་དུ་བསྡུ་བ་
དང་། བདུན་རྣམ་པ་གསུམ། །རོ་མྱང་ལྡན་དང་དག་པ་དང་། །ཟག་མེད་བརྒྱད་པ་རྣམ་པ་གཉིས
ཞེས་འབྱུང་བ་ལས ཅི་རིགས་པར་གསུམ་མམ་གཉིས་སུ་འདུ་བའི་ཕྱིར སྙོམས་འཇུག་
བདུན་ལ་ནི། རོ་མྱང་ལྡན་དང༌། དག་པ་དང་། ཟག་པ་མེད་པ་གསུམ་ཡོད། བརྒྱད་པ་སྲིད་རྩེ་
ལ་ནི་ཟག་མེད་མེད་པས། སྔ་མ་གཉིས་ཡོད་པའི་ཕྱིར། ཟག་མེད་མེད་དེ དམིགས་རྣམ་མི་
གསལ་བས། ཤིན་ཏུ་གསལ་བའི་འདས་ལམ་གྱི་རྟེན་དུ་མི་རུང་བའི་ཕྱིར མངོན་པ་གོང་མར་
ཡང་འདི་ལྟར་བཤད་ལ། རང་རྒྱུད་པ་ཡན་ཆད་ནི་དེའི་སེམས་ཟག་མེད་བཞེད་པར་གསལ་
ལོ། །རོ་མྱང་ལྡན་ནམ། ཉོན་མོངས་ཅན་གྱི་སྙོམས་འཇུག་ཀྱང་ཡོད་དེ། རོ་མྱང་མཚུངས་ལྡན་
སྲེད་བཅས་སོ། །འཇིག་རྟེན་པ་ཡི་དགེ་བ་ནི །དག་པ་དེ་ནི་དེས་མྱང་བྱ། །ཞེས་འབྱུང་བ་
294-

ཆོས་མངོན་པ་མཛོད་ཀྱི་དགོངས་པ་ལེགས་པར་བཤད་པ་ཤེས་བྱ་རབ་གསལ་ལས་གནས་གསུམ་པ་འཇིག་རྟེན་བསྟན་པ
ལས། གང་ཉོན་མོངས་པར་བྱ་བའི་གཞི་ནི་བསམ་གཟུགས་ཀྱི་དངོས་གཞི་སྙོམས་འཇུག་དག་
པ་བ་རྣམས་ཡིན། གང་གིས་ཉོན་མོངས་པར་བྱེད་པའི་ཆོས་ནི། ལུང་མ་བསྟན་གྱི་སྲེད་པ། ལྟ་
བ ང་རྒྱལ་མ་རིག་པ་སྟེ་བཞི་ཡིན། ཇི་ལྟར་ཉོན་མོངས་པར་བྱེད་པའི་ཚུལ་ནི། སྙོམས་འཇུག་
དག་པ་བ་ལ་སྙོམས་པར་ཞུགས་ནས། བདེ་བ་ལ་རོ་མྱང་བའི་སྲིད་པ་ཤས་ཆེ་བ་དང་། སྔོན་གྱི་
མཐའ་ལྟ་བ་ལ་སོགས་པའི་ལྟ་བ་ངན་པ་སྐྱེད་པར་བྱེད་པའི་ལྟ་བ་ཤས་ཆེ་བ་དང་། བསམ་
གཏན་གྱིས་སེམས་ཁེངས་པས་ང་རྒྱལ་ཤས་ཆེ་བ་དང་། རང་ཉིད་ཀྱིས་ཐོབ་པ་དེ་ཐར་ལམ་
ཡིན་ནམ་མིན་སྙམ་དུ་རྨོངས་པ་ཤས་ཆེ་བ་འབྱུང་བའི་ཕྱིར སྙོམས་འཇུག་ཉོན་མོངས་ཅན་
འདི་དག་སྙོམས་འཇུག་མཚན་ཉིད་པ་ནི་མ་ཡིན་ཏེ། རང་འགྲེལ་ལས། ཉོན་མོངས་(༡༧༩ན)
ཅན་ཇི་ལྟར་བསམ་གཏན་ཡིན་ཞེ་ན། ལོག་པར་སེམས་པའི་ཕྱིར་ཧ་ཅང་ཐལ་བར་འགྱུར་རོ་ཞེ་
ན མ་ཡིན་ཏེ། དེ་དང་རིགས་མཐུན་པ་ཁོ་ན་ལ་དེའི་མིང་དུ་བཏགས་པའི་ཕྱིར། དཔེར་ན།
ས་བོན་རུལ་བ་བཞིན་ནོ། །ཞེས་གསུངས་པ་དང་། སྙོམས་འཇུག་དགེ་བ་རྩེ་གཅིག་པར་བཤད་
ཅིང་། འདི་ལུང་མ་བསྟན་ཡིན་པ་དང་། བསམ་གཏན་གྱི་ཡན་ལག་དང་ཡང་མི་ལྡན་པའི་ཕྱིར།
ཨཱུ འོ་ན། བསམ་གཏན་རྣམས་ཀྱི་ཡན་ལག་ཇི་ལྟ་བུ་ཞེ་ན། བཞི་ཡོད་པ་ལས དང་པོ་
བསམ་གཏན་དང་པོའི་ཡན་ལག་ཡོད་དེ། དང་པོ་ལ་ལྔ་རྟོག་དཔྱོད་དང་། །དགའ་དང་བདེ་
དང་ཏིང་འཛིན་རྣམས། །ཞེས་འབྱུང་བ་ལས རྟོག་དཔྱོད་གཉིས། དགའ་བདེ་གཉིས། སེམས་
རྩེ་གཅིག་པ་དང་ལྔ་ཡོད་པའི་ཕྱིར།
གཉིས་པའི་ཡན་ལག་ཡོད་དེ། གཉིས་པ་ལ་ནི་ཡན་ལག་བཞི། །རབ་དང་དང་ནི་དགའ་
ལ་སོགས། །ཞེས་འབྱུང་བ་ལས། ནང་རབ་ཏུ་དང་བ། དགའ་བདེ། སེམས་རྩེ་གཅིག་པ་སྟེ་
བཞི་ཡོད་པའི་ཕྱིར།
གསུམ་པའི་ལན་ལག་ཡོད་དེ། གསུམ་པ་ལ་ལྔ་བཏང་སྙོམས་དང་།དྲན་དང་ཤེས་
བཞིན་བདེ་དང་གནས། །ཞེས་འབྱུང་བ་ལས། བཏང་སྙོམས་དང་། དྲན་པ་དང་། ཤེས་བཞིན་
དང་། བདེ་བ་དང་། ཏིང་ངེ་འཛིན་དང་ལྔ་ཡོད་པའི་ཕྱིར། བཞི་པའི་ཡན་ལག་ཡོད་དེ། མཐའ་
ན་བཞི་དྲན་བཏང་སྙོམས་དང་། །བདེ་མིན་སྡུག་མིན་ཏིང་འཛིན་རྣམས།།ཞེས་འབྱུང་བ་
-295-

ཟ་མ་ཎĪPen ཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ།
ལས། །དྲན་པ་ཡང་དག །བཏང་སྙོམས་ཡང་དག །ཚོར་བ་བཏང་སྙོམས། ཏིང་ངེ་འཛིན་དང་
བཞི་ཡོད་པའི་ཕྱིར། དེལྟར་མིང་གི་སྒོ་ནས་བཅོ་བརྒྱད་པ་བཤད་པ་དེ་དག་རྫས་རིགས་བཅུ་
གཅིག་ཏུ་བསྡུ་བ་ཡིན་ཏེ། རྫས་སུ་བཅུ་གཅིག །ཅེས་འབྱུང་བ་ལས། དང་པོའི་ཡན་ལག་ལྔ།
གཉིས་པའི་(༡༧༩བ)ནང་རབ་ཏུ་དང་བ གསུམ་པའི་ཡན་ལག་དང་པོ་བཞི། བཞི་པའི་ཚོར་
བ་བཏང་སྙོམས་ཏེ་བཅུ་གཅིག་ཏུ་འདུས་པའི་ཕྱིར། བསམ་གཏན་དང་པོའི་ཡན་ལག་དུ་གྱུར་
པའི་དགའ་བདེ་ཡོད་དེ། དང་པོ་ན། །ཤིན་ཏུ་སྦྱངས་པ་བདེ་བ་ཡིན། །ཞེས་འབྱུང་བ་ལས།
དགའ་བ་ཚོར་བ་ཡིད་བདེའི་དབང་པོ་དང་། བདེ་བ་ཤིན་སྦྱངས་ཀྱི་བདེ་བར་འདོད་པའི་ཕྱིར་
དང་། མངོན་པ་གོང་མ་སྐོར་དུ། དང་པོའི་ཡན་ལག་དུ་གྱུར་པའི་ཚོར་བ་སིམ་པར་མྱོང་བ་ཉིད་
དགའ་བདེ་གཉིས་ཀར་བཤད་པ་ལུགས་གཞན་ཡིན་པའི་ཕྱིར། བསམ་གཏན་གཉིས་པའི་
དགའ་བ་སྔར་བཞིན་ལ།།ནང་རབ་ཏུ་དང་བ་ཡོད་དེ། རབ་ཏུ་དང་བ་དད་པ་ཡིན། །ཞེས་
འབྱུང་བ་ལས། བསམ་གཏན་དང་པོ་ལས་ངེས་པར་འབྱུང་བ་ལ་ཡིད་ཆེས་པའི་དང་བ་ལ་
འཇོག་པའི་ཕྱིར་དང་། གོང་མ་སྐོར་དུ་འདིའི་སྐབས་ཀྱི་དྲན་ཤེས་བཞིན་བཏང་སྙོམས་གསུམ
ནང་རབ་ཏུ་དང་བར་བཤད་པ་ལུགས་གཞན་ཡིན་པའི་ཕྱིར། དང་པོ་གཉིས་ཀྱི་ཡན་ལག་ཏུ་
གྱུར་པའི་དགའ་བ་ཡིད་བདེའི་དབང་པོ་ལ་བྱ་འོས་པ་དེར་ཐལ ལུང་རྣམ་གཉིས་ཕྱིར་དགའ་
ཡིད་བདེ། །ཞེས་འབྱུང་བ་ལས། བསམ་གཏན་གསུམ་པ་དང་། བཞི་པ། གཉིས་པའི་ཡན་
ལག་དགའ་བ་འགག་པར་སྟོན་པ་ནི། ཡིད་བདེ་འགག་པ་ལུང་རྣམ་པ་གཉིས་ལས་གསུངས་
པའི་ཕྱིར་ཏེ། རྣམ་པར་བསྒྱུར་བའི་མདོར། གསུམ་པར་དེ་འགག་པ་དང་། བསམ་གཏན་གྱི་
ཡན་ལག་སྟོན་པའི་མདོར། བཞི་པར་དེ་འགག་པར་གསུངས་པའི་ཕྱིར།
འོ་ན། ཉོན་མོངས་ཅན་གྱི་བསམ་གཏན་ལའང་ཡན་ལག་དེ་དག་ཚང་བ་ཡིན་ནམ་ཞེ་ན
མིན་ཏེ། ཉོན་མོངས་ཅན་ལ་དགའ་བདེ་དང་། །རབ་དང་ཤེས་བཞིན་དྲན་པ་དང་། །བཏང་
སྙོམས་དྲན་པ་དག་པ་མེད། །ཅེས་(༡༨༠ན)འབྱུང་བ་ལས། སྙོམས་འཇུག་ཉོན་མོངས་ཅན་དང་
པོ་དབེན་པ་ལས་སྐྱེས་པའི་དགའ་བདེ་མེད། གཉིས་པ་ལ། ནང་རབ་ཏུ་དང་བ་མེད
གསུམ་པ་ལ་ཤེས་བཞིན་དང་དྲན་པ་མེད། བཞི་པ་ལ་བཏང་སྙོམས་དང་། དྲན་པ་ཡང་དག་
-296-

ཆོས་མངོན་པ་མཛོད་ཀྱི་དགོངས་པ་ལེགས ད་པ་ཤེས་བྱ་རབ་གསལ་ལས་བ པ་འཇིག་རྟེན་བསྟན་པ
མེད་པའི་ཕྱིར།
འོ་ན། བསམ་གཏན་བཞི་པའི་ཡན་ལག་ཏུ་གྱུར་པའི་དྲན་པ་དང་། བཏང་སྙོམས་ལའང་
ཡོངས་སུ་དག་པ་ཞེས་བརྗོད་པའི་རྒྱུ་མཚན་ཅི་ཡིན་ཞེ་ན། ཡོད་དེ། སྐྱོན་བརྒྱད་ལས་ནི་གྲོལ་
བའི་ཕྱིར། །བཞི་པ་གཡོ་བ་མེད་པ་ཡིན། །རྟོག་དང་དཔྱོད་དང་དབུགས་དག་དང་། །བདེ་བ་
ལ་སོགས་བཞི་ཡིན་ནོ། །ཞེས་འབྱུང་བ་ལས རྟོག་དཔྱོད་གཉིས། དབུགས་འབྱུང་རྔུབ་
གཉིས ཡིད་བདེ། ཡིད་མི་བདེ་གཉིས། བདེ་སྡུག་གཉིས་ཏེ་བསམ་གཏན་གྱི་སྐྱོན་བརྒྱད་
ལས་གྲོལ་བའི་རྒྱུ་མཚན་གྱིས་དེ་ལྟར་བརྗོད་པའི་ཕྱིར
འོ་ན རྒྱུ་སྙོམས་འཇུག་གི་བསམ་གཏན་ལ་ཚོར་བ་གང་ཡོད། འབྲས་བུ་སྐྱེ་བའི་བསམ་
གཏན་ལའང་ཡོད་པར་ངེས་སམ་ཞེ་ན། མ་ངེས་ཏེ། སྐྱེ་བའི་བསམ་གཏན་དག་ན་ནི། །ཡིད་
བདེ་བདེ་དང་བཏང་སྙོམས་དང༌། །བཏང་སྙོམས་ཡིད་བདེ་བདེ་བ་དང་། །བཏང་སྙོམས་བཏང་
སྙོམས་ཚོར་བ་ཡོད། །ཅེས་འབྱུང་བ་ལས། སྐྱེ་བའི་བསམ་གཏན་དང་པོ་ན། ཡིད་ཀྱི་ས་པའི་
ཚོར་བ་ཡིད་བདེ་དང་། མིག་རྣ་ལུས་ཀྱི་ཤེས་པ་གསུམ་གྱི་ས་པའི་བདེ་བ་དང་། ཤེས་པ་དེ་
བཞི་ཆར་གྱི་ས་པའི་བཏང་སྙོམས་གཉིས་པ་ན་ཚོར་བ་ཡིད་ཀྱི་ས་པའི་བཏང་སྙོམས་དང་ཡིད་
བདེ། གསུམ་པ་ན་སེམས་ང་བཏང་སྙོམས། བཞི་པ་ན་ཚོར་བ་བཏང་སྙོམས་ཁོ་ན་
ཡོད་པའི་ཕྱིར
འོ་ན། བསམ་གཏན་གཉིས་(༡༨༠བ)པ་ཡན་ཆད་ན་དབང་ཤེས་ཀྱི་ས་པའི་བདེ་བ་མེད་
ན་ལུས་ངག་གི་རིག་བྱེད་ཀྱང་མེད་པར་འགྱུར་ཏེ། རྟོག་དཔྱོད་ཀྱང་མེད་པས་སོ་ཞེ་ན། སྐྱོན་
མེད་དེ གཉིས་པ་སོགས་ན་ལུས་མིག་དང༌། །རྣ་བའི་རྣམ་ཤེས་རྣམ་རིག་སློང༌། །གང་ཡིན་དེ་
ནི་དང་པོར་གཏོགས།།།དེ་ལུང་མ་བསྟན་ཉོན་མོངས་མིན། །ཞེས་འབྱུང་བ་ལས། བསམ་
གཏན་ལྷག་མ་གསུམ་ན་ལུས་མིག་རྣ་བའི་རྣམ་ཤེས་གསུམ་དང་ལུས་ངག་གི་རིག་བྱེད་ཀུན་
ནས་སློང་བའི་རྟོག་དཔྱོད་དེ་ཉིད། གཉིས་པ་སོགས་ཀྱི་རང་ས་ན་མེད་ཀྱི། བསམ་གཏན་དང་
པོའི་སར་གཏོགས་པ་དག་མངོན་དུ་བྱེད་པའི་ཕྱིར་དང་། མིག་ཤེས་སོགས་དེ་དག་དགེ་མི་དགེ་
གང་ཡང་མིན་གྱི་མ་བསྒྲིབས་ལུང་མ་བསྟན་དུ་བྱ་དགོས་པའི་ཕྱིར། དེ་དག་གི་ཐོབ་པའང་
-297-

ཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ།
བཤད་དུ་ཡོད་དེ། དག་པ་བའི་ཐོབ་ཚུལ། ཟག་མེད་ཀྱི་ཐོབ་ཚུལ། ཉོན་མོངས་ཅན་གྱི་ཐོབ་
ཚུལ་གསུམ་དུ་ཡོད་པའི་ཕྱིར། དེ་དང་མི་ལྡན་འདོད་ཆགས་བྲལ། །སྐྱེ་བ་ལས་ནི་དག་པ་
འཐོབ། །ཟག་མེད་འདོད་ཆགས་བྲལ་བ་ཡིས། །ཉོན་མོངས་ཅན་རྣམས་སྐྱེ་བ་ཡིས། ཞེས་
འབྱུང་བ་ལས། དག་པ་བ་ནི་འོག་ས་ལ་ཆགས་པ་དང་བྲལ་བས་འཐོབ་ཅིང་། གོང་སར་སྐྱེ་
བས་ཀྱང་ཐོབ ཟག་མེད་ནི་འདོད་ཆགས་དང་བྲལ་བས་འཐོབ། ཉོན་དེ་གོང་ས་
ལས་ཉམས་པ་དང་འོག་མར་སྐྱེ་བས་ཀྱང་འཐོབ་པའི་ཕྱིར།
འོ་ན། གོང་ས་དག་པ་བ་ལས་ཟག་མེད་སྐྱེ་ཞེས་བཤད་ན། དག་པ་བ་ཐམས་ཅད་ལས་
སྐྱེ་བ་ཡིན་ནམ་ཞེ་ན། མིན་ཏེ དག་པ་ཉམས་པའི་ཆ་འཐུན་སོགས། །རྣམ་བཞི་དེ་
བཞིན། །ཉོན་མོངས་ཐམས་ཅད་རང་ས་དང་། །གོང་དང་ཟག་མེད་རྗེས་མཐུན་པ། །ཞེས་
འབྱུང་བ་ལས། བསམ་གཏན་དང་པོའི་དངོས་(༡༨༡ན) གཞིའི་སྙོམས་འཇུག་དག་པ་བ་ལ་
ཉམས་པ་ཆ་མཐུན། གནས་པ་ཆ་མཐུན།།ཁྱད་པར་ཆ་མཐུན། ངེས་འབྱེད་ཆ་མཐུན་ཏེ་
བཞི་ཡོད་ཅིང་། ངོ་བོ་ཡང་དེའི་དངོས་གཞིའི་སྙོམས་འཇུག་དག་པ་བ་ཡིན་པ་གཞིར་བཅས་ལ།
རང་གི་འཇུག་ཐོགས་སུ་རང་ས་དང་། འོག་སའི་ཉོན་མོངས་སྐྱེ་བ་དང་རྗེས་སུ་མཐུན་པ་དང་།
རང་གི་འཇུག་ཐོགས་སུ་རང་དང་ས་གཅིག་པའི་དག་པ་གཞན་འདྲེན་པ་དང་རང་གི་
མཇུག་ཐོགས་སུ་གོང་སའི་དག་པ་གཞན་འདྲེན་པ་དང་། རང་གི་མཇུག་ཐོགས་སུ་འཇིག་རྟེན་
ལས་འདས་པའི་ལམ་གཞན་འདྲེན་པ་བཞི་རེ་རེ་ནས་དེ་བཞིའི་ངོ་བོ་ཡིན་པའི་ཕྱིར། གཟུགས་
མེད་ལའང་དེ་བཞིན་སྤྱར་ཞིང་། ཁྱད་པར་ནི་སྲིད་རྩེའི་དངོས་གཞི་སྙོམས་འཇུག་ཁྱད་པར་ཆ་
མཐུན་དང་། ངེས་འབྱེད་ཆ་མཐུན་མེད་དེ། སྲིད་རྩེའི་གོང་ན་འཇིག་རྟེན་པའི་ས་དང་། སྲིད་
རྩེའི་སྙོམས་འཇུག་ཟག་མེད་མེད་པའི་ཕྱིར
བཞི་པོ་དེ་དག་གང་གི་རྗེས་སུ་གང་འབྱུང་བའང་ཡོད་དེ། ཉམས་ཆ་མཐུན་སོགས་
མཇུག་ཐོགས་སུ། གཉིས་དང་གསུམ་དང་གསུམ་དང་གཅིག །ཅེས་འབྱུང་བ་ལས། ཉམས་པ་
ཆ་མཐུན་གྱི་མཇུག་ཐོགས་སུ་རྒྱུན་གྱི་ཚེ་དང་། ཁྱད་པར་ཅན་དུ་འགྲོ་བའི་ཚེ་གནས་པ་ཆ་
མཐུན་གཉིས་དང་། གནས་པ་ཆ་མཐུན་གྱི་རྗེས་སུ་ངེས་འབྱེད་ཆ་མཐུན་མ་གཏོགས་གསུམ་
-298-

ཆོས་མངོན་པ་མཛོད་ཀྱི་དགོངས་པ་ལེགས་པར་བཤད་པ་ཤེས་བྱ་རབ་གསལ་ལས་གནས་གསུམ་པ་འཇིག་རྟེན་བསྟན་པ།
དང་ཁྱད་པར་ཆ་མཐུན་གྱི་རྗེས་སུ་ནི་ཉམས་པ་ཆ་མཐུན་མ་གཏོགས་པ་གསུམ་དང་། ངེས་
འབྱེད་ཆ་མཐུན་གྱི་རྗེས་སུ་ནི། དེ་ཁོ་ན་ཉིད་གཅིག་པུ་འབྱུང་བ་ཡིན་པའི་ཕྱིར
འོ་ན། གོང་དུ་ལྟག་འོག་གསུམ་པའི་བར་དགེ་བ་ཞེས་(༡༨༡བ)ཐོད་རྒལ་གྱི་དུས་སུ་
འབྱུང་བར་བསྟན་ན། ཐོད་རྒལ་དེ་ཅི་ལྟ་བུ་ཞེ་ན། བཤད་དུ་ཡོད་དེ། ས་བརྒྱད་རྣམ་གཉིས་
འབྲེལ་བ་དང་། །གཅིག་རྒལ་སོང་ཞིང་འོང་ནས་ནི། །རིས་མི་མཐུན་པ་གསུམ་པར་འགྲོ །ཐོད་
རྒལ་གྱི་ནི་སྙོམས་འཇུག་ཡིན། །ཞེས་འབྱུང་བ་ལས། སྦྱོར་བ་དང་། དངོས་གཞི་གཉིས་སུ་
ཡོད་པའི་ཕྱིར དང་པོ་ཡོད་དེ། བསམ་གཟུགས་ཟག་བཅས་བརྒྱད་དང་ཟག་མེད་བདུན་ཏེ་
རྣམ་པ་གཉིས་ཡོད་པ་ལས། ཟག་བཅས་བརྒྱད་ལ་རིམ་པ་བཞིན་ཡར་སོང་ཞིང་མར་འོང་བ་
དང་། དེ་བཞིན་དུ་ཟག་མེད་བདུན་ལའང་བྱེད་པ་དང་། ཡང་ཟག་བཅས་རེ་རེ་བར་དུ་བོར་
ནས་སྔར་བཞིན་དང་། ཟག་མེད་ལ་ཡང་དེ་བཞིན་དུ་བྱེད་པ་ཡིན་པའི་ཕྱིར
གཉིས་པ་དངོས་གཞི་ཡོད་དེ། ཟག་བཅས་དང་པོ་ནས། ཟག་མེད་གསུམ་པར་འགྲོ་བ་
སོགས་ཡར་སོང་དང་མར་འོང་བྱེད་པ་དང༌། ཟག་མེད་ལའང་སྔར་བཞིན་སོང་འོང་བྱེད་པའི་
ཕྱིར བསམ་གཟུགས་དེ་དག་རྟེན་གང་གིས་བསྐྱེད་པའང་ཡོད་དེ། བསམ་གཏན་གཟུགས་
མེད་རང་དང་ནི། །འོག་སའི་རྟེན་ཅན་འོག་དགོས་མེད། །ཅེས་འབྱུང་བ་ལས། རང་ས་དང་
འོག་སའི་རྟེན་ཅན་གྱིས་བསྐྱེད་ཀྱི། གོང་སའི་རྟེན་ཅན་གྱིས་མི་བསྐྱེད་པའི་ཕྱིར། རང་ས་ན་
མཆོག་ཡོད་པས། འོག་སའི་སྙོམས་འཇུག་གི་དགོས་པ་མེད་པའི་ཕྱིར། དམིགས་ཀྱིས་བསལ་
ན མཐའ་གཅིག་ཏུ་མ་ངེས་ཏེ། སྲིད་རྩེར་འཕགས་པའི་ཅི་ཡང་མེད། །མངོན་སུམ་བྱས་ནས་
ཟག་པ་ཟད། །ཅེས་འབྱུང་བ་ལས། སྲིད་རྩེའི་དངོས་གཞིའི་སྙོམས་འཇུག་ཐོབ་པའི་ཉན་ཐོས་
འཕགས་པས་ཅི་ཡང་མེད་ཀྱི་སེམས་ལ་བརྟེན་ནས་རང་གི་འཐོབ་བྱར་གྱུར་པའི་འདས་ལམ་
མངོན་དུ་བྱེད་པའི་ཕྱིར་དང་། མངོན་པ་གོང་མར་ཡང་དེ་ལྟར་གསུངས་(༡༨༢ན)པའི་ཕྱིར
དང་པོ་གྲུབ་སྟེ། སྲིད་རྩེའི་སེམས་ཟག་མེད་མེད་པར་བཤད་པས་གྲུབ་པའི་ཕྱིར། བསམ་གཟུགས་
དེ་དག་གིས་དམིགས་པ་གང་ལ་དམིགས་པའང་ཡོད་དེ། སྲེད་བཅས་རང་གི་སྲིད་ལ་དམིགས།
བསམ་གཏན་དགེ་ཡུལ་ཡོད་དགུ་ཡིན། །གཟུགས་མེད་དངོས་གཞི་དགེ་རྣམས་ཀྱི། །སྤྱོད་
-299-

ICTUA ཅན་REAn ཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ
ཡུལ་ཟག་བཅས་འོག་མ་མིན། །ཞེས་འབྱུང་བ་ལས། བསམ་གཟུགས་ཉོན་མོངས་ཅན་གྱིས།
རང་སའི་སྲིད་པ་ཟག་བཅས་ཁོ་ན་ལ་དམིགས། བསམ་གཏན་གྱི་དངོས་གཞི་དག་པ་བ་དང་
ཟག་མེད་ཀྱིས་འདུས་བྱས་འདུས་མ་བྱས་ཀྱི་ཡུལ་ཡོད་དགུ་ཅོག་ལ་དམིགས། གཟུགས་མེད་
ཀྱི་དངོས་གཞིའི་སྙོམས་འཇུག་དགེ་བ་དག་པ་བ་རྣམས་ཀྱི་སྤྱོད་ཡུལ་དུ་ནི། ཟག་བཅས་འོག་
མ་རྣམས་མི་འབྱུང་ཞིང་ཟག་མེད་འོག་མ་ནི་འབྱུང་བ་ཡིན་པའི་ཕྱིར། བསམ་གཟུགས་དེ་
དག་གི་ནུས་པའང་ཡོད་དེ། ཟག་པ་མེད་པས་ཉོན་མོངས་རྣམས། །སྤོང་ངོ་ཉེར་བསྡོགས་དག་
པས་ཀྱང་། །ཞེས་འབྱུང་བ་ལས། བསམ་གཟུགས་ཀྱི་དངོས་གཞི་ཟག་མེད་ཀྱིས་ཉོན་མོངས་
སྤོང་བ་དང་། དག་པ་བས་ནི་དེ་སྤོང་བ་མིན་པའི་ཕྱིར ཕྱི་མ་དེར་ཐལ རང་ས་དང་གོང་ས་
ལ་ཆགས་བྲལ་མི་བྱེད། འོག་སའི་འཇིག་རྟེན་པའི་སྒོམ་སྤང་ཉོན་མོངས་ལས་ནི་རྒྱལ་ཟིན་པའི་
ཕྱིར་དང་ཉེར་བསྡོགས་དག་པ་བས། འོག་སའི་འཇིག་རྟེན་པའི་སྒོམ་སྤང་ཉོན་མོངས་སྤོང་
བའི་ཕྱིར། གཉིས་པ་ཉེར་བསྡོགས་བཤད་དུ་ཡོད་དེ། དེ་དག་ལ་ནི་ཉེར་བསྡོགས་བརྒྱད། །
དག་པ་བདེ་མིན་སྡུག་བསྔལ་མིན། །དང་པོ་འཕགས་པའང་ཁ་ཅིག་གསུམ། །ཞེས་འབྱུང་བ་
ལས བསམ་གཟུགས་ཀྱི་ཉེར་བསྡོགས་བརྒྱད་ཡོད་པ་དང༌། དེ་ཡང་ཉོན་(༡༨༢བ)མོངས་
ཅན་མེད་པར་དག་པ་བར་ངེས་པ་དང་། ཚོར་བ་ནི་བཏང་སྙོམས་ཁོ་ནར་ངེས་ཤིང་། དམིགས་
ཀྱིས་བསལ་ན་ཉེར་བསྡོགས་དང་པོ་མི་ལྕོགས་མེད་པ་ནི་ཟག་མེད་ཀྱང་ཡོད་པ་དང་། སྡེ་པ་ཁ་
ཅིག །ཉོན་མོངས་ཅན་སོགས་གསུམ་ཀ་ཡོད་པར་འདོད་པ་ཡོད་པའི་ཕྱིར། དེ་ཡང་བསམ་
གཏན་དང་པོའི་ཉེར་བསྡོགས་ལྟ་བུ་ལ་མཚོན་ན་གཉིས་སུ་ཡོད་དེ། ཉེར་བསྡོགས་ཡིད་ལ་བྱེད་
པའི་ལས་དང་པོ་ལ་དང་ཉོན་མོངས་རྣམ་སྦྱོང་གི་ལས་དང་པོ་བ་གཉིས་ལས། དང་པོ་ཞི་
གནས་ཐོབ་མ་ཐག་པའི་གང་ཟག་གི་རྒྱུད་ཀྱི་ཤིན་སྦྱང་གིས་ཟིན་པའི་མཉམ་པར་འཇོག་པའི་
ཏིང་ངེ་འཛིན་ལྟ་བུ་དང་། གཉིས་པ་ལ་མཚན་ཉིད་སོ་སོ་རིག་པ་དང་མོས་པ་ལས་བྱུང་བ་
དང་། རབ་ཏུ་དབེན་པ་དང་། དགའ་བ་བསྡུས་པ་དང་དཔྱོད་པ་ཡིད་ལ་བྱེད་པ་དང༌། སྦྱོར་
བ་མཐའི་ཡིད་ལ་བྱེད་པ་དང་། སྦྱོར་བ་མཐའི་འབྲས་བུ་ཡིད་ལ་བྱེད་པ་དང་བདུན་ཡོད་པའི་
ཕྱིར།
300-

ཆོས་མངོན་པ་མཛོད་ཀྱི་དགོངས་པ་ལེགས་པར་བཤད་པ་ཤེས་བྱ་རབ་གསལ་ལས་གནས་གསུམ་པ་འཇིག་རྟེན་བསྟན་པ
འོ་ན། བསམ་གཏན་དང་པོ་ཉེར་བསྡོགས་མི་ལྕོགས་མེད་དེ་ཇི་ལྟ་བུ་ཞེ་ན། བཤད་དུ་
ཡོད་དེ། ཉེར་བསྡོགས་ཡིད་པ་བྱེད་པའི་ལས་དང་པོ་བ་ལམ་གཞན་གྱི་སེམས་རྟེན་དུ་མི་
ལྕོགས་པ་མེད་པ་ཞིག་ལ་བྱ་བ་དང༌དེ་ལ་དག་པ་བ་དང་། ཟག་མེད་གཉིས་ཡོད་ཅིང་། ཕྱི་མ་
འདི་ལ་བརྟེན་ནས་སྤང་བྱ་ཅིག་ཅར་བའི་རྒྱུན་ཞུགས་ཀྱིས་དགྲ་བཅོམ་པའི་འབྲས་བུ་སྐྱེད་པར་
བྱེད་པའི་ཕྱིར། འདིས་མཚན་ཉིད་སོ་སོ་རིག་པ་སོགས་ཡིད་བྱེད་བདུན་མི་བསྐྱེད་དེ། ཉན་ས་
ལས དེ་ལ་འདོད་པའི་འདོད་ཆགས་དང་བྲལ་བར་བྱ་བའི་ཕྱིར་རབ་ཏུ་བརྩོན་པའི་རྣལ་
འབྱོར་པ་ནི། ཡིད་ལ་བྱེད་པ་རྣམ་པ་བདུན་གྱིས་འདོད་པའི་འདོད་ཆགས་དང་བྲལ་བ་རྗེས་སུ་
འཐོབ་སྟེ། ཞེས་གསུངས་པ་གང་ཞིག །འདིའི་ཡིད་བྱེད་རྣམས་ལས་བསམ་གཏན་གྱི་དངོས་
གཞི་མི་བསྐྱེད་པའི་(༡༨༣ ན)ཕྱིར། སྤང་བྱ་ཅིག་ཅར་བའི་དགྲ་བཅོམ་ཞུགས་འབྲས་གཉིས་
ཀྱིས་སྙོམས་འཇུག་དེ་མ་ཐོབ་པའི་ཕྱིར་ཏེ། བསྔགས་འོས་བསྔགས་བསྟོད་ལས། ཁྱོད་ཀྱི་བསྟན་
པའི་རྗེས་འགྲོ་བ། །བསམ་གཏན་དངོས་བཞི་མ་ཐོབ་ཀྱང་། །ཞེས་སོགས་ལས་གྲུབ་པའི་ཕྱིར
བསམ་གཏན་གཉིས་པ་ཡན་ཆད་ན་ནི་པ་བ་མ་གཏོགས་ཟག་མེད་མེད་དེ།
རྒྱུ་མཚན་གཞན་ལས་ཤེས་སོ།
གསུམ་པ་ཁྱད་པར་ཅན་དུ་བཤད་དུ་ཡོད་དེ། རྟོག་མེད་བསམ་གཏན་ཁྱད་པར་ཅན།
རྣམ་གསུམ་བདེ་མིན་སྡུག་བསྔལ་མིན། །དེ་ནི་ཚངས་ཆེན་འབྲས་བུ་ཅན། །ཞེས་འབྱུང་བ་
ལས རྟོག་པ་དང་བྲལ་བས། བསམ་གཏན་གྱི་དངོས་གཞི་ཁྱད་པར་ཅན་ཞེས་བྱ་ཞིང་། དེ་
ཡང་དང་པོ་ན་ཡོད་ཀྱི། གཉིས་པ་ཡན་ཆད་ལ་མི་འཇོག་པའི་ཕྱིར་དང་། འབྲས་བུའི་དབང་དུ་
བྱས་ན། འདི་བསྒོམ་པས་ཚངས་ཆེན་དུ་སྐྱེ་བ་ཡིན་པའི་ཕྱིར།
བཞི་པ་ཏིང་ངེ་འཛིན་གྱི་དབྱེ་བ་བཤད་པ་ཡོད་དེ། ཁམས་ཀྱི་སྒོ་ནས་དབྱེ་བ ལམ་གྱི་
སྒོ་ནས་དབྱེ་བ སུན་འབྱིན་པའི་སྒོ་ནས་དབྱེ་བ། བྱེད་པའི་སྒོ་ནས་དབྱེ་བ་དང་བཞིར་ཡོད་
པའི་ཕྱིར། དང་པོ་ཡོད་དེ། མན་ཆད་རྟོག་དཔྱོད་བཅས་པ་ཡི། །ཏིང་འཛིན་ཡན་ཆད་གཉིས་
ཀ་མེད། །ཅེས་འབྱུང་བ་ལས། རྟོག་མེད་དཔྱོད་བཅས་ཀྱི་ཏིང་ངེ་འཛིན། རྟོག་བཅས་དཔྱོད་
ཙམ་གྱི་ཏིང་ངེ་འཛིན། རྟོག་དཔྱོད་གཉིས་ཀ་མེད་པའི་ཏིང་ངེ་འཛིན་དང་གསུམ་ཡོད་པའི་ཕྱིར
-301-

|nyispin'མཧོ་Tur= "m" ཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ།
གཉིས་་པ་ཡོད་དེ། མཚན་མེད་ཞི་བའི་རྣམ་པ་དང་། །སྟོང་ཉིད་བདག་མེད་སྟོང་ཉིད་དུ། །
འཇུག་པའོ་སྨོན་པ་མེད་པ་ནི། །དེ་ལས་གཞན་བདེན་རྣམ་པ་དང་། །དག་དང་དྲི་མ་མེད་
དེ་(༡༨༣བ)དག །དྲི་མེད་རྣམ་ཐར་སྒོ་གསུམ་མོ། །ཞེས་འབྱུང་བ་ལས། མཚན་མ་མེད་པའི་
ཏིང་ངེ་འཛིན་ནི། འགོག་བདེན་གྱི་རྣམ་པ་ཅན་དང་། སྨོན་པ་མེད་པའི་ཏིང་ངེ་འཛིན་ནི་ལམ་
བདེན་གྱི་རྣམ་པ་བཞི་དང་ཀུན་འབྱུང་གི་རྣམ་པ་བཞི་དང་། སྡུག་བདེན་ཀྱི་རྣམ་པ་མི་རྟག་
སྡུག་བསྔལ་གཉིས་བསྒོམ་པ་དང་། སྟོང་པ་ཉིད་ཀྱི་ཏིང་ངེ་འཛིན་ནི། སྡུག་བདེན་གྱི་སྟོང་
བདག་མེད་གཉིས་ཀྱི་རྣམ་པ་ཅན་ཡིན་པ་དང་། ཏིང་ངེ་འཛིན་དེ་དག་ལའང་དག་པ་བ་དང་།
ཟག་མེད་གཉིས་སུ་ཡོད་པ་དང༌ཕྱི་མ་ལ་རྣམ་པར་ཐར་ང སྟོང་པ་ཉིད་སོགས་གསུམ་
ཡོད་པའི་ཕྱིར།
གསུམ་པ་སུན་འབྱིན་པའི་སྒོ་ནས་དབྱེ་བ་ཡོད་ཅེས་ལ་སོགས། །
གཞན་ཡང་ཏིང་ངེ་འཛིན་གསུམ་མོ། །གཉིས་ནི་སྟོང་དང་མི་རྟག་པར །མི་སློབ་པའི་ལ་
དམིགས་པ་ཡིན། །མཚན་མ་མེད་པ་མཚན་མེད་ནི། །ཞི་བར་མ་བརྟགས་ཟད་པ་ལ། །ཞེས་
འབྱུང༌བ༌ལས། སྟོང་པ་ཉིད་སྟོང་པ་ཉིད་ཀྱི་ཏིང་ངེ་འཛིན་དང་། མཚན་མ་མེད་པ་མཚན་མ་
མེད་པའི་ཏིང་ངེ་འཛིན་དང་། སྨོན་པ་མེད་པ་སྨོན་པ་མེད་པའི་ཏིང་ངེ་འཛིན་ཏེ་སྔར་གྱི་གསུམ་
སྟོང་པ་ཉིད་སོགས་སུ་ལྟ་བའི་ཏིང་ངེ་འཛིན་གསུམ་ཡོད་ཅིང༌། དང་པོ་དང་ཐ་མ་གཉིས་ནི་རིམ་
ལ་བཞིན་མི་སློབ་པའི་སྟོང་པ་ཉིད་ཀྱི་ཏིང་ངེ་འཛིན་དང་། སྨོན་པ་མེད་པའི་ཏིང་ངེ་འཛིན་ལ་
དམིགས། དམིགས་ཚུལ་ཡང་དང་པོ་སྟོང་པ་དང་། གཉིས་པ་མི་རྟག་པའི་རྣམ་པར་དམིགས་
པ་དང་། མཚན་མ་མེད་པ་མཚན་མ་མེད་པའི་ཏིང་ངེ་འཛིན་ནི། འགོག་པ་ལ་ཞི་བའི་རྣམ་པར་
དམིགས་པའི་ཕྱིར། འདིར་ཁྱད་པར་གྱི་ཆོས་གཞན་ཡང་ཡོད་དེ། ཟག་བཅས་མི་ནང་མི་གཡོ་
ལ །ཉེར་བསྡོགས་(༡༨༤ ན)བདུན་ནི་མ་གཏོགས་སོ། །ཞེས་འབྱུང་བ་ལས །ངོ་བོ་ཟག་
བཅས་དང་། རྟེན་མི་དང་། གང་ཟག་དགྲ་བཅོམ་མི་གཡོ་བའི་ཆོས་ཅན་གྱིས་སྐྱེད་པ་དང་། ས་
ཉེར་བསྡོགས་ཕྱི་མ་བདུན་མ་གཏོགས་པ་ན་ཡོད་པ་ཡིན་པའི་ཕྱིར། བཞི་པ་བྱེད་པའི་སྒོ་ནས་
དབྱེ་བ་ཡོད་དེ། དགེ་བའི་བསམ་གཏན་དང་པོ་ནི། །བདེ་འགྱུར་ཏིང་འཛིན་ཞེས་སོགས་
-302-

ཆོས་མངོན་པ་མཛོད་ཀྱི་དགོངས་པ་ལེགས་པར་བཤད་པ་ཤེས་བྱ་ནས་གསུམ་པ་འཇིག་རྟེན་བསྟན་པ
ཀྱིས་ཐོན་པའི་ཕྱིར
༼དེ་ལ་བརྟེན་པའི་ཡོན་ཏན་འཆད་པའི་སྐབས།༽
གཉིས་པ་དེ་ལ་བརྟེན་པའི་ཡོན་ཏན་བཤད་ད་དེ ཚད་མེད། རྣམ་ཐར།
ཟིལ་གནོན། ཟད་པར་དེ་དག་གི་ཐོབ་པ། རྟེན་བཤད་པ་དྲུག་ཡོད་པའི་ཕྱིར། དང་པོ་ཡོད་དེ།
ཚད་མེད་པ་ནི་བཞི་ཡིན་ནོ། །གནོད་སེམས་ལ་སོགས་གཉེན་པོའི་ཕྱིར། །ཞེས་འབྱུང་བ་ལས།
གནོད་སེམས རྣམ་འཚེ། མི་དགའ་བ འདོད་ཆགས་ཏེ་བཞིའི་གཉེན་པོར་བྱམས་པ་ཚད་
མེད་སོགས་བཞི་གསུངས་པའི་ཕྱིར། དེས་ཚད་མེད་བཞིའི་ངོ་བོ་ཡང་གོ་བར་ནུས་ཏེ ཞེ་སྡང་
མེད་བྱམས་སྙིང་རྗེ་ཡང་། །ཡིད་བདེ་བ་ནི་དགའ་བ་ཡིན། །བཏང་སྙོམས་མ་ཆགས་རྣམ་པ་
ནི། །ཞེས་པ་ལ་ཐོན་པའི་ཕྱིར
བཞི་པོ་འདི་དག་གི་རྣམ་པའང་ཡོད་དེ། །ཀྱེ་མ་བདེ་འགྱུར་སྡུག་བསྔལ་དང་། །དགར་
གྱུར་སེམས་ཅན་རྣམས་སྙམ་པ། །སྤྱོད་ཡུལ་འདོད་པའི་སེམས་ཅན་རྣམས། །ཞེས་འབྱུང་བ་
ལས། སྤྱི་འགྲོ་ལྟར་ན སྤྱོད་ཡུལ་ནི་འདོད་པའི་སེམས་ཅན་ཁོ་ན་ལ་དམིགས་པའི་ཕྱིར། དེ་
རྣམས་ས་གང་ན་ཡོད་ཀྱང་བཤད་དུ་ཡོད་དེ། དགའ་བ་བསམ་གཏན་གཉིས་ན་ཡོད། །གཞན་
ནི་དྲུག་ན་ཁ་ཅིག་ལྔ། །ཞེས་འབྱུང་བ་ལས། དགའ་བ་ཚད་མེད་བསམ་གཏན་དང་པོ་གཉིས་
ཁོ་ན་ན་ཡོད། གཞན་གསུམ་བསམ་གཏན་གྱི་དངོས་གཞི་བཞི་དང་། ཁྱད་པར་ཅན་དང་། མི་
ལྕོགས་མེད་དྲུག་ན་ཡོད། ཁ་ཅིག་( ༡༨༤ བ)མི་ལྕོགས་མེད་མ་གཏོགས་ལྔ་ན་ཡོད་པར་འདོད་
པའི་ཕྱིར།
འོ་ན། འདི་བཞིས་ཉོན་མོངས་སྤོང་བ་ཡིན་ནམ་མིན་ཞེ་ན། བཤད་དུ་ཡོད་དེ། དེ་ཡིས་
མི་སྤོང༌། ཞེས་འབྱུང་བ་ལས་ཐོན་པའི་ཕྱིར། རྟེན་གང་གིས་བསྐྱེད་པའང་ཡོད་དེ། མི་དག་
གི །ནང་དུ་བསྐྱེད་དོ་ངེས་གསུམ་ལྡན། །ཞེས་འབྱུང་བ་ལས། རྟེན་མི་ནང་དུ་བསྐྱེད་པ་དང་།
བསམ་གཏན་གཉིས་པ་ཡན་ཆད་ནི་དགའ་བ་མ་གཏོགས་གཞན་གསུམ་གྱི་ཐོབ་པ་ངེས་པར་
-303-

ན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ
ལྡན་པའི་ཕྱིར།
གཉིས་པ་རྣམ་། རྣམ་པར་ཐར་བརྒྱད་དང་པོ་གཉིས། །མི་སྡུག་བསམ་
གཏན་གཉིས་ན་ཡོད། །གསུམ་པ་མཐའ་ན་དེ་མ་ཆགས། །གཟུགས་མེད་མཉམ་བཞག་དགེ་
རྣམས་སོ། །འགོག་པའི་སྙོམས་པར་འཇུག་པའོ། །ཕྲ་བ་ཕྲ་བའི་འཇུག་ཐོགས་སུ། །རང་གི་
དག་དང་འོག་མ་ཡི། །འཕགས་པའི་སེམས་ཀྱིས་དེ་ལས་ལྡང་། །ཞེས་འབྱུང་བ་ལས། གཟུགས་
ཅན་གཟུགས་ལ་ལྟ་བའི་རྣམ་ཐར། གཟུགས་མེད་གཟུགས་ལ་ལྟ་བའི་རྣམ་ཐར། སྡུག་པའི་
རྣམ་ཐར། གཟུགས་མེད་བཞིའི་རྣམ་ཐར། འགོག་པའི་རྣམ་ཐར་ཏེ་བརྒྱད་ཡོད་པ་ལས། རྣམ་ཐར་
དང་པོ་གཉིས་མི་སྡུག་པ་བསྒོམ་པ་དང་བསམ་གཏན་དང་པོ་གཉིས་ཁོ་ནར་ཡོད། རྣམ་ཐར་
གསུམ་པ་ནི་བསམ་གཏན་བཞི་པ་ན་ཡོད་ཅིང་། སྡུག་པའི་རྣམ་པ་ཅན་ཡིན། གཟུགས་མེད་ཀྱི་
རྣམ་ཐར་བཞི་ནི། གཟུགས་མེད་ཀྱི་མཉམ་གཞག་དག་པ་བ་དང་། ཟག་མེད་རྣམས་ཡིན།
འགོག་པའི་རྣམ་ཐར་ནི། འགོག་པའི་སྙོམས་འཇུག་དང་། དེ་ཡང་འཇུག་སེམས་ཕྲ་བ། སྲིད་
རྩེའི་སེམས་ཆེས་ཕྲ་བ་ཟག་བཅས་དང་། ལྡང་སེམས་དེ་དང་ཅི་ཡང་མེད་ཀྱི་སེམས་ཟག་མེད་
གཉིས་ཀ་ལ་བྱེད་པ་ཡོད་པའི་ཕྱིར། རྣམ་ཐར་དེ་དག་གི་ཡུལ་ཡང་ཡོད་དེ། དང་པོ་འདོད་
གཏོགས་སྣང་ཡུལ་ཅན། །(༡༨༥ན) གང་དག་གཟུགས་ཅན་མིན་དེ་དག །སྤྱོད་ཡུལ་གོང་དང་
རང་གི་སའི། །སྡུག་བསྔལ་སོགས་དང་རྗེས་ཤེས་ཕྱོགས། །ཞེས་འབྱུང་བ་ལས། རྣམ་ཐར་དང་
པོ་གཉིས་ནི་འདོད་གཟུགས་སུ་གཏོགས་པའི་གཟུགས་ཀྱི་ཡུལ་ཅན་དང་། རྣམ་ཐར་གསུམ་པ་
ནི གཟུགས་ཁམས་ཀྱི་གཟུགས་ཀྱི་ཡུལ་ཅན་དང་། གཟུགས་ཅན་མིན་པའི་རྣམ་ཐར་ལྔ་ནི་
རང་ས་དང་གོང་སའི་བདེན་པ་གསུམ་གྱི་ཡུལ་ཅན་ཡིན་པ་དང་། ལམ་བདེན་ནི་རང་ས་གོང་
ས་འོག་ས་གསུམ་ཀའི་ཡང་ཡུལ་ཅན་ཡིན་པས་མ་དམིགས་པ་ཡིན་པའི་ཕྱིར།
གསུམ་པ་ཟིལ་གནོན་བཤད་དུ་ཡོད་དེ། ཟིལ་གྱིས་གནོན་པའི་སྐྱེ་མཆེད་བརྒྱད། །གཉིས་
ནི་རྣམ་ཐར་དང་པོ་བཞིན། །གཉིས་ནི་གཉིས་པ་བཞིན་དེ་གཞན། །སྡུག་པའི་རྣམ་པར་ཐར་པ་
བཞིན།།ཞེས་འབྱུང་བ་ལས ནང་གཟུགས་སུ་འདུ་ཤེས་པས། ཕྱི་རོལ་གྱི་གཟུགས་ཆུང་ངུ་ལ་
ལྟ་བའི་ཟིལ་གྱིས་གནོན་པའི་སྐྱེ་མཆེད། དེ་ལྟར་འདུ་ཤེས་པས། ཕྱི་རོལ་གྱི་གཟུགས་ཆེན་པོ་
-304-

ཆོས་མངོན་པ་མཛོད་ཀྱི་དགོངས་པ་ལེགས་པར་བཤད་པ་ཤེས་བྱ་རབ་གསལ་ལས་གནས་གསུམ་པ་འཇིག་རྟེན་བསྟན་པ
ལ་ལྟ་བའི་ཟིལ་གྱིས་གནོན་པའི་སྐྱེ་མཆེད། ནང་གཟུགས་མེད་པར་འདུ་ཤེས་པས། ཕྱི་རོལ་
གྱི་གཟུགས་ཆུང་ངུ་ལ་ལྟ་བའི་ཟིལ་གྱིས་གནོན་པའི་སྐྱེ་མཆེད། དེ་ལྟར་འདུ་ཤེས་པས་ཕྱི་རོལ་
གྱི་གཟུགས་ཆེན་པོ་ལ་བལྟ་བའི་ཟིལ་གྱིས་གནོན་པའི་སྐྱེ་མཆེད་དེ་དབྱིབས་ཟིལ་གནོན་བཞི་
དང་། སྔོན་པོ། སེར་པོ། དམར་པོ། དཀར་པོ་ཟིལ་གྱིས་གནོན་པའི་སྐྱེ་མཆེད་དེ་ཁ་དོག་ཟིལ་
གནོན་བཞི་དང་བརྒྱད་ཡོད་པ་ལས། དང་པོ་གཉིས་ནི་ངོ་བོ་ཡུལ་རྣམས་རྣམ་ཐར་དང་པོ་
ཟིལ་
བཞིན་དང་གསུམ་པ་དང་བཞི་པ་ནི་ངོ་བོ་སོགས་རྣམ་ཐར་གཉིས་པ་བཞིན་དང་།
གནོན་ཕྱི་མ་བཞི་ནི། རྣམ་ཐར་གསུམ་པ་སྡུག་པའི་རྣམ་ཐར་བཞིན་དུ་རིག་པར་བྱ་( ༡༨༥བ) བ་
ཡིན་པའི་ཕྱིར་དང་། དེ་རྣམས་རིམ་པ་བཞིན་རྣམ་ཐར་དེ་རྣམས་ལས་བྱུང་བ་ཡང་ཡིན་པའི་
ཕྱིར ཟིལ་གྱིས་གནོན་ཚུལ་ལ། དབྱིབས་ཡིན་ན་ཕྱི་རོལ་གྱི་གཟུགས་ཆུང་ངུ་ལ་དེ་བས་ཀྱང་
ཆུང་བའམ། ཆེ་བ་སོགས་སུ་ལྟ་བ་དང་ཕྱི་རོལ་གྱི་གཟུགས་ཆེན་པོ་ལ་དེ་བས་ཀྱང་ཆེ་བའམ།
ཆུང་བ་སོགས་སུ་ལྟ་བ་ཡིན་ལ། ཁ་དོག་ཡིན་ན། ཕྱི་རོལ་གྱི་གཟུགས་སྔོན་པོ། ཁ་དོག་སྔོན་
པོ། སྔོན་པོ་ལྟ་བུར་སྟོན་པ། འོད་སྔོན་པོ་འབྱུང་བ་རྣམས་ལ་བལྟས་ནས་ཟིལ་གྱིས་གནོན་ཚ
དང་། གཞན་གསུམ་ལའང་དེ་བཞིན་དུ་སྦྱར་བར་བྱ་བ་ཡིན་ཏེ། མདོ་ལས། དཔེར་ན། ཟར་
མའི་མེ་ཏོག་གམ། ཡུལ་ཝ་ར་ཎ་སིའི་རས་ཕུན་སུམ་ཚོགས་པ་སྔོན་པོ། ཁ་དོག་སྔོན་པོ། སྔོན་
པོ་ལྟ་བུར་སྟོན་པ འོད་སྔོན་པོ་འབྱུང་བ་བཞིན་དུ། ནང་གཟུགས་མེད་པར་འདུ་ཤེས་པས།
ཕྱི་རོལ་གྱི་གཟུགས་སྔོན་པོ། ཁ་དོག་སྔོན་པོ། སྔོན་པོ་ལྟ་བུར་སྟོན་པ། འོད་སྔོན་པོ་འབྱུང་བ་
རྣམས་ལ་བལྟ་ཞིང་། གཟུགས་དེ་དག་ཟིལ་གྱིས་གནོན་ནས་ཤེས ཟིལ་གྱིས་གནོན་ནས་
མཐོང་སྟེ། དེ་ལྟར་འདུ་ཤེས་པ་ནི་ཟིལ་གྱིས་གནོན་པའི་སྐྱེ་མཆེད་ལྔ་པའོ། །ཞེས་པ་དང་། དེ་
བཞིན་དུ་རས་སེར་པོ་ལ་དོད་ཀའི་མེ་ཏོག་དང་། དམར་པོ་ལ་བན་དྷུ་ཛི་བ་ཀའི་མེ་ཏོག་དང་
དཀར་པོ་ལ་སྐར་མ་པ་བ་སངས་སྦྱར་ནས་གསུངས་སོ། །དེ་ལ་སྔོན་པོ་ནི་མདོར་བསྟན་དང་།
ཁ་དོག་སྔོན་པོ་ནི་ལྷན་སྐྱེས་དང་། སྔོན་པོ་ལྟ་བུར་སྟོན་པ་ནི་སྦྱར་བྱུང་དང༌། འོད་སྔོན་པོ་འབྱུང་
བ་ནི་གཉིས་ཀ་ལའང་གསལ་པོ་ཡོད་པ་དང་། མེ་ཏོག་ནི་ལྷན་སྐྱེས་གྱི་དཔེ་དང་། རས་ནི་སྦྱོར་
བྱུང་གི་དཔེ་ཡིན་ནོ། །
-305-

ཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ།
བཞི་པ་ཟད་པར་བཤད་དུ་ཡོད་དེ། ཟད་པར་བཅུའོ་བརྒྱད་མ་ཆགས། །བསམ་གཏན་
མཐའ་ན་སྤྱོད་ཡུལ་ནི། །འདོད་པ་གཉིས་ན་གཟུགས་(༡༨༦ན)མེད་དག །སྤྱོད་ཡུལ་རང་གི་
ཕུང་པོ་བཞི། །ཞེས་འབྱུང་བ་ལས། ས་ལ་སོགས་པའི་འབྱུང་བ་བཞི་དང༌། སྔོན་པོ་སོགས་
འབྱུང་འགྱུར་བཞི་དང་ནམ་མཁའ་དང་རྣམ་ཤེས་ལ་དམིགས་པའི་ཟད་པར་ཏེ་བཅུ་ཡོད་པ་
ལས། དང་པོ་བརྒྱད་ཀྱི་ངོ་བོ་ནི་མ་ཆགས་པའི་དགེ་བ་ཡིན་ཅིང་། ས་བསམ་གཏན་བཞི་པས་
བསྡུས་པ་དང་སྤྱོད་ཡུལ་འདོད་པའི་གཟུགས་ཀྱི་སྐྱེ་མཆེད་ཡིན་པ་དང་ཟད་པར་ཐ་མ་
གཉིས་ཀྱི་ངོ་བོ་ནི། གཟུགས་མེད་དེ་གཉིས་ཀྱི་དགེ་བ་དག་པ་བ་ཡིན་པ་དང་། སྤྱོད་ཡུལ་ཀྱང་
རང་གི་ས་པའི་ཕུང་པོ་བཞི་ཡིན་པའི་ཕྱིར།
ལྔ་པ་དེ་དག་གི་འཐོབ་པ་ཡོད་དེ། འགོག་པ་བཤད་ཟིན་ལྷག་མ་ནི། །འདོད་ཆགས་
བྲལ་དང་སྦྱོར་བས་འཐོབ། །ཅེས་འབྱུང་བ་ལས། འགོག་པའི་རྣམ་ཐར་ཇི་ལྟར་ཐོབ་ནི་གནས་
གཉིས་པར་བཤད་ཟིན་ལ། ལྷག་མ་རྣམ་ཐར་བདུན་དང་། ཟིལ་གནོན་ཟད་པར་རྣམས་ཀྱི་
སྔར་འདྲིས་པ་དག་ནི་འདོད་པ་དང་བྲལ་བས་ཐོབ། མ་འདྲིས་པ་དག་ནི་སྦྱོར་བས་ཐོབ་པ་
ཡིན་པའི་ཕྱིར།
དྲུག་པ་རྟེན་བཤད་པ་ཡོད་དེ། གཟུགས་མེད་ཅེས་བྱ་ཁམས་གསུམ་གྱི། །རྟེན་ཅན་ལྷག་
མ་མི་ལས་སྐྱེས །ཞེས་འབྱུང་བ་ལས། གཟུགས་ཅན་མིན་པའི་རྣམ་ཐར་ལྔ་དང་། ཟད་པར་ཐ་
མ་གཉིས་ནི་ཁམས་གསུམ་ཀའི་རྟེན་ཅན་དང་། ལྷག་མ་གཟུགས་ཅན་གྱི་རྣམ་ཐར་གསུམ་
དང་། ཟད་པར་དང་པོ་བརྒྱད་དང་། ཟིལ་གནོན་བརྒྱད་ནི་མི་ཁོ་ན་ལས་སྐྱེ་བའི་ཕྱིར་ཏེ། ལུང་
གི་མཐུས་བསྐྱེད་པའི་ཕྱིར། འོ་ན་ལུང་གིས་བསྐྱེད་དགོས་ན། ཁམས་གོང་མ་གཉིས་ན་ལུང་
ནོད་པ་མེད་པས། དེ་དག་ཏུ་གོང་མའི་སྙོམས་འཇུག་དང་། མིའི་རྟེན་ལ་གོང་མའི་སྙོམས་འཇུག་
(༡༨༦བ)དེ་དག་ཇི་ལྟར་སྐྱེ་ཞེ་ན། བཤད་དུ་ཡོད་དེ། ཁམས་གཉིས་དག་ཏུ་གཟུགས་མེད་པ།
རྒྱུ་དང་ལས་ཀྱི་སྟོབས་ཀྱིས་སྐྱེ། །གཟུགས་ཀྱི་ཁམས་སུ་བསམ་གཏན་རྣམས། །དེ་དག་དང་
ཆོས་ཉིད་ཀྱིས་ཀྱང་། །ཞེས་འབྱུང་བ་ལས། སྐལ་མཉམ་གྱི་རྒྱུ་ལས་སྐྱེ་བ་དང་། ལས་ལས་སྐྱེ་
བ་དང༌། ཆོས་ཉིད་ཀྱི་སྟོབས་ཀྱིས་སྐྱེ་བ་གསུམ་དུ་ཡོད་པའི་ཕྱིར། དང་པོ་གྲུབ་སྟེ། མིའི་རྟེན་
-306-

ཆོས་མངོན་པ་མཛོད་ཀྱི་དགོངས་པ་ལེགས་པར་བཤད་པ་ཤེས་བྱ་རབ་གསལ་ལས་གནས་གསུམ་པ་འཇིག་རྟེན་བསྟན་པ
ལ་སྲིད་རྩེའི་ཏིང་ངེ་འཛིན་གོམས་པར་བྱས་པ་ཞིག་ཤི་སྟེ། གཟུགས་ཁམས་དང་གཟུགས་མེད་
སྐྱེས་པ་ན་སྔོན་གོམས་པའི་སྐལ་མཉམ་གྱི་རྒྱུས་སྲིད་རྩེའི་ཏིང་ངེ་འཛིན་སྐྱེ་བ་ལྟ་
འོག་མ་དག་ཏུ་སྐྱེས་
བུ་ཡིན་པའི་ཕྱིར གཉིས་པ་གྲུབ་སྟེ། མིའི་རྟེན་ལ་སྲིད་རྩེར་སྐྱེ་ངེས་པའི་ལས་བསགས་པ་
ཉམས་ཏེ། ཁམས་གོང་གི་གནས་འོག་མ་དག་ཏུ་སྐྱེས་པ་ན། རྟེན་དེ་ལ་སྲིད་རྩེའི་སེམས་སྔོན་
གྱི་ལས་ཀྱི་སྟོབས་ཀྱིས་སྐྱེ་བ་ལྟ་བུ་ཡིན་པའི་ཕྱིར
གསུམ་པ་གྲུབ་སྟེ། འཇིག་རྟེན་འཇིག་པའི་ཚེ་སེམས་ཅན་རྣམས་ལ་གོང་མའི་བསམ་
གཏན་གྱི་སེམས་ངང་གིས་སྐྱེ་བ་ལྟ་བུ་ཡིན་པའི་ཕྱིར།
སྨྲས་པ འོག་ས་ལས་རྒྱལ་བསམ་གཟུགས་སྙོམས་འཇུག་ལ། །ཡན་ལག་དམིགས་པའི་
རྒྱན་གྱིས་བརྒྱན་ཚུལ་དང་། །གང་ལ་བརྟེནཔའི་ཕུལ་བྱུང་ཡོན་ཏན་རྣམས། །གསལ་བར་
བཤད་འདི་མཁས་རྣམས་རྣ་བའི་རྒྱན།
ཆོས་མངོན་པར་མཛོད་ཀྱི་དགོངས་པ་ལེགས་པར་བཤད་པ། ཤེས་བྱ་རབ་གསལ་ཞེས་
བྱ་བ་ལས། གནས་བརྒྱད་པའི་རྣམ་པར་བཤད་པའོ། །
ཋ།ཆ་མཇུག་གི་དོན་བཤད་པ།
བཞི་པ་མཇུག་གི་དོན་བཤད་དུ་ཡོད་དེ། སངས་རྒྱས་ཀྱི་བསྟན་པ་ངོས་བཟུང་བ་དང་
(༡༨༧ན)རང་བཟོ་སྤངས་ཤིང་ནོངས་པ་བཟོད་པར་གསོལ་བ་དང་། ཐར་འདོད་ལ་བག་ཡོད་
བྱ་བར་གདམས་པ་གསུམ་དུ་ཡོད་པའི་ཕྱིར། དང་པོ་ཡོད་དེ། སྟོན་པའི་དམ་ཆོས་རྣམ་གཉིས་
ཏེ། །ལུང་དང་རྟོགས་པའི་བདག་ཉིད་དོ། །དེ་འཛིན་བྱེད་པ་སྨྲ་བྱེད་དང་། །སྒྲུབ་པར་བྱེད་པ་
ཁོ་ན་ཡིན། །ཞེས་འབྱུང་བ་ལས། ལུང་གི་བསྟན་པ་དང་། རྟོགས་པའི་བསྟན་པ་གཉིས་སུ་ཡོད་
ཅིང་། དེ་གཉིས་འཛིན་པར་བྱེད་པ་ཡང་སྔ་མ་ཇི་ལྟ་བ་བཞིན་སྨྲ་བར་བྱེད་པ་དང་། ཕྱི་མ་ཚུལ་
བཞིན་དུ་སྒྲུབ་པའམ། ཉམས་སུ་ལེན་པ་ལ་འདོད་པའི་ཕྱིར།
འོ་ན། བསྟན་པ་ཇི་ཙམ་དུ་གནས་པ་ཡིན་ཞེ་ན། དེ་ཡང་ལུང་ཕྲན་ཚེགས་སུ་ལོ་སྟོང་
-307-

| ཅན། ཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ།
གནས་པར་གསུངས་ཞིང༌། རང་འགྲེལ་ལས་ཀྱང་དེ་ལྟར་བཤད། སྙིང་རྗེ་པད་དཀར་དུ་སྟོང་
ལྔ་བརྒྱ་དང་། ཟླ་བའི་སྙིང་པོའི་མདོར་ཉིས་སྟོང་དང་། རྡོར་གཅོད་འགྲེལ་པར ཉིས་སྟོང་ལྔ་
བརྒྱ་དང་། འབུམ་ཊཱི ཀ །དུས་འཁོར་འཇམ་དཔལ་གྲགས་པའི་ལུང་རྣམས་སུ་ལྔ་སྟོང་གནས་
པར་གསུངས་པ་སོགས་ལུང་མང་ནའང་། དང་པོ་བཞི་དྲང་དོན་དུ་འགྲེལ་བ་ཡིན་ཏེ། དགོངས་
གཞི་ནི སྒྲུབ་པའི་བསྟན་པ་སྐྱེས་པ་ཁད་ཀྱིས་ཉུང་དུ་སོང་བ་ལ་དགོངས་པ་དང། དགོས་པ་ནི་
གདུལ་བྱ་སྐྱོ་བ་བསྐྱེད་པའི་ཕྱིར་དང་དངོས་ལ་གནོད་བྱེད་ནི། ལྷ་མོ་དྲི་མ་མེད་པ་ལུང་
བསྟན་པའི་མདོར་མྱ་ངན་ལས་འདས་ནས་ལོ་ཉིས་སྟོང་ལྔ་བརྒྱ་ན། གདོང་དམར་ཅན་གྱི་ཡུལ་
དུ་དམ་ཆོས་རྒྱས་པར་འགྱུར་རོ། །ཞེས་གསུངས་པ་ཉིད་ཀྱིས་གྲུབ་པ་ཡིན་གྱི། རང་གི་ལུགས་
ནི་ཕྱི་མ་ལྟར་ངེས་ལ། དེ་ཡང་ལྔ་སྟོང་ལ་ཕྱེད་ཕྱེད་བགོས་པར་ལྔ་བརྒྱ་ཕྲག་བཅུར་འགྱུར་ཞིང༌།
ལྔ་བརྒྱ་པ་དང་།དགྲ་བཅོམ་པའི་ལེའུ། གཉིས་པ་ནི་ཕྱིར་(༡༨༧ བ) མི་འོང་བའི་ལེལུ
གསུམ་པ་ནི་རྒྱུན་ཏུ་ཞུགས་པའི་ལེལུ། བཞི་པ་ནི་ལྷག་མཐོང་གི་ལེལུ། ལྔ་པ་ནི་ཏིང་ངེ་འཛིན་
གྱི་ལེའུ། དྲུག་པ་ནི་ཚུལ་ཁྲིམས་ཀྱི་ལེའུ། བདུན་པ་ནི་མངོན་པའི་ལེའུ། བརྒྱད་པ་ནི་མདོ་སྡེའི་
ལུའི། དགུ་པ་ནི་འདུལ་བའི་ལེའུ་སྟེ། དང་པོ་གསུམ་འབྲས་བུའི་དུས་དང་། བར་པ་གསུམ་སྒྲུབ་
པའི་དུས་དང་། ཐ་མ་གསུམ་ལུང་གི་དུས་སུ་བཤད་ཅིང་། བཅུ་པ་ནི་ལྔ་བརྒྱ་ཐ་མ་དང་། རྟགས་
ཙམ་འཛིན་པའི་ལེའུར་བཤད། སྨན་བླའི་མདོར་ལྔ་བརྒྱ་ཐ་མར་བཤད་པ་དང་ནི་རྒྱ་ཆེ་ཆུང་
ཆེན་པོ་ཡོད།
འོ་ན། དེང་སང་གང་གི་དུས་ཡིན་ཞེ་ན། དེ་ཡང་། རྒྱལ་པོ་ལུགས། ཇོ་བོ་ཆེན་པོ། ས་པཎ།
བུ་སྟོན་རིན་པོ་ཆེ་སོགས་འདས་ལོ་མང་བའི་ཕྱོགས་ལྟར་ན། མདོ་སྡེའི་ལེའུའི་དུས་དང་། ཁ་ཆེ་
པཎ་ཆེན། འགྲོ་མགོན་འཕགས་པས་ཕོ་བྲང་དུ་རྩིས་པ་དུས་འཁོར་ཊཱི ཀ་ཆེན་སོགས་འདས་ལོ་
ཉུང་བའི་ཕྱོགས་ལྟར་ན། ཏིང་ངེ་འཛིན་གྱི་ལེའུའི་དུས་སུ་ངེས་ཏེ་ཞིབ་པར་ཁོ་བོས་སྦྱར་བའི་
བསྟན་རྩིས་ལོགས་སུ་ཡོད་པ་ལས་ཤེས་པར་བྱའོ།
གཉིས་པ་རང་བཟོ་སྤངས་ཞིང་ནོངས་པ་གསོལ་བ་ཡོད་དེ། བདག་གིས་མངོན་པའི་ཆོས་
འདི་ཕལ་ཆེར་ནི།།ཁ་ཆེ་བྱེ་བྲག་སྨྲ་པའི་ཚུལ་གྲུབ་བཤད། །ཉེས་པར་ཟིན་གང་དེ་འདིར་
-308-

ཆོས་མངོན་པ་མཛོད་ཀྱི་དགོངས་པ་ལེགས་པར་བཤད་པ་ཤེས་བྱ་རབ་གསལ་ལས་གནས་གསུམ་པ་འཇིག་རྟེན་བསྟན་པ།
བདག་གིས་ཉེས། །དམ་ཆོས་ཚུལ་ལ་ཚད་མ་ཐུབ་རྣམས་ཡིན། །ཞེས་འབྱུང་བ་ལས། སློབ་
དཔོན་གྱི་བསྟན་བཅོས་འདི། ཁ་ཆེ་བྱེ་བྲག་སྨྲ་བའི་ལུགས་སུ་བཤད་པ་དང་། ཕལ་ཆེར་ཞེས་
པས ཉི་འོག་པ་རྣམས་ལ་ཅུང་ཟད་བརྟེན་པ་དང་སྐབས་འགར་མདོ་སྡེ་པའི་ཕྱོགས་བཟུང་
ནས་ཀྱང་བཤད་ཅེས་པ་ཡིན་པའི་ཕྱིར་དང་། ཉེས་པ་རྣམས་ཐུབ་པ་དང༌། དགྲ་བཅོམ་པ་
རྣམས་ལ་བཤགས་ཞེས་ཁེངས་སྐྱུངས་པ་ཡང་བསྟན་པའི་ཕྱིར།
ཌ གསུམ་པ་ཐར་འདོད་ཀྱི་གདུལ་བྱ་ལ་བག་ཡོད་པར་གདམས་ཚུལ་ཡོད་དེ།(༡༨༨ན)སྟོན་
པ་འཇིག་རྟེན་མིག་ནི་ཟུམ་གྱུར་ཅིང༌། །དཔང་གྱུར་སྐྱེ་བོ་ཕལ་ཆེར་ཟད་པ་ན །དེ་ཉིད་མ་
མཐོང་རང་དགར་གྱུར་པ་ཡིན། །ངན་རྟོག་རྣམས་ཀྱིས་བསྟན་པ་འདི་དཀྲུགས་སོ། །རང་བྱུང་
རང་བྱུང་བསྟན་པ་གཅེས་འཛིན་རྣམས། །མཆོག་ཏུ་ཞིར་གཤེགས་འགྲོ་མགོན་མེད་པ་
ན། །འདོམས་མེད་ཡོན་ཏན་འཇོམས་པར་བྱེད་པ་ཡི། །དྲི་མས་དགའ་འགུར་དེང་སང་འདི་
ན་སྤྱོད། །དེ་ལྟར་ཐུབ་པ་དག་གིས་བསྟན་པ་ནི། །ལྐོག་མར་སྲོག་ཕྱིན་འདྲ་དང་དྲི་མ་
རྣམས། །སྟོབས་དང་ལྡན་པའི་དུས་སུ་རིག་ནས་ནི། །ཐར་པ་འདོད་པ་དག་གིས་བག་ཡོད་
གྱིས། །ཞེས་ཤོ་ལོ་ཀ་གསུམ་འབྱུང་བ་ལས། དང་པོས སྟོན་པ་འཇིག་རྟེན་གྱི་སྤྱན་ཟུམ་ཞིང་
དགྲ་བཅོམ་པ་རྣམས་གཤེགས་པ་ན། འཆད་པོ་ཁ་ཅིག་གིས་ཅི་དགར་མངོན་པའི་མདོ་
དཀྲུགས་པར་བཤད་པ་དང་། གཉིས་པས་དེ་ལྟར་གྱུར་པའི་ཚེ། དོན་ཇི་ལྟ་བ་བཞིན་འདོམས་
པ་དཀོན་ཞིང་སྐྱེ་བོ་ཕལ་ཆེར་བསླབ་པ་གསུམ་འཇོམས་པར་བྱེད་པའི་ཉོན་མོངས་ཀྱི་གཞན་
དབང་དུ་སོང་བར་བཤད་པ་དང་། གསུམ་པའི་རྐང་པ་ཕྱེད་དང་གསུམ་གྱིས་བསྟན་པ་འཇིག་
པ༌ལ༌ཉེ༌བ༌དང་། ཉོན་མོངས་པ་སྟོབས་དང་ལྡན་པའི་དུས་སུ་ཕྱིན་པར་བཤད་ནས། རྐང་པ་
ཕྱེད་དང་གཉིས་ཀྱིས་རྒྱུ་མཚན་སྔ་མ་གསུམ་གྱི་ཕྱིར་ན། ཐར་འདོད་རྣམས་ཀྱིས་བག་ཡོད་པར་
གྱིས་ཤིག་ཅེས་གདམས་པའི་ཕྱིར། གདམས་པར་ཡང་འོས་ཏེ བག་ཡོད་པ་ལས་སངས་རྒྱས་
ཀྱིས་ཆོས་རྣམས་འགྲུབ་པའི་ཕྱིར་ཏེ། སོ་སོ་ཐར་པའི་མདོར། དེ་བཞིན་གཤེགས་པ་དགྲ་
བཅོམ་པ་ཡང་དག་པར་རྫོགས་པའི་སངས་རྒྱས་ཀྱི་བྱང་ཆུབ་དང་།(༡༨༨ བ)གཞན་ཡང་གང་
དག་དེ་ལྟ་བུ་དང་མཐུན་པ་དགེ་བའི་ཆོས་བྱང་ཆུབ་ཀྱི་ཕྱོགས་དང་འཐུན་པ་རྣམས་ཀྱང་བག་
-309-

ཁྲི་ཆེན་བཅོ་ལྔ་པ་པཎ་ཆེན་བསོད་ནམས་གྲགས་པས་མཛད་པ
ཡོད་པ་ལས་འགྲུབ་བོ། །ཞེས་གསུངས་སོ
སྨྲས་པ ཚིག་དོན་དཔེ་མེད་དཀྱིལ་འཁོར་ཡོངས་རྫོགས་ཤིང༌། །ལུང་རིགས་ཚ་ཟེར་བྱེ་
བའི་འཁོར་ཡུག་གིས། །རྣམ་མང་ཤེས་བྱ་རབ་ཏུ་གསལ་བ་ཡི། །ཐུབ་བསྟན་ནམ་མཁའི་རྒྱན་
ཞིག་དེང་འདིར་ཤར། །ཕས་རྒོལ་ལོག་རྟོག་ཀུ་མུད་ཟུམ་པ་དང་། །མི་ཤེས་མུན་པའི་སྨག་རུམ་
ཕམ་པ་དང་།མཁས་རྣམས་ཡིད་ཀྱི་པད་ཚལ་གསལ་བའི་ཕྱིར །ལེགས་བཤད་ཉི་མའི་ཟོལ་
གྱིས་འོངས་སམ་སྙམ། །རྒན་རབས་ཚིག་རྗེས་བྲག་ལ་གནས་བཅས་པའི །ང་རྒྱལ་འདབ་
གཤོག་མི་སྡུག་བཞིན་རས་ཅན། །ཉེས་བཤད་མི་སྙན་ཅི་ཡང་སྒྲོག་བྱེད་པ། །མཁས་རློམས་
འབྱུང་པོའི་བྱ་ཡིས་བཟོད་པར་དཀའ། །ལེགས་པར་ཞིབ་ཏུ་བརྟགས་ནས་དགོད་མོད་ཀྱང་།
ཟབ་རྒྱས་མངོན་པའི་གསུང་རབ་ནམ་མཁའ་ཁྱོན། །བྱིས་པའི་བློ་གྲོས་སོར་གྱིས་གཞལ་བའི་
ཕྱིར། །ཉེས་གང་དབང་གྱུར་འཕགས་པའི་ཚོགས་ལ་བཤགས། །ཀུན་མཁྱེན་ཐུགས་ཀྱིས་བྲིས་
པའི་བསྟན་བཅོས་ཀྱི། །ཚིག་དོན་རྣམ་བཀྲའི་རང་གཟུགས་འདི་ཡིན་ཞེས། །ལེགས་བཤད་
སྣང་བའི་འོད་ཆེན་སྤྲོས་པ་ཡི། །ཐུབ་བསྟན་གླིང་བཞིའི་ཁོར་ཡུག་གསལ་གྱུར་ཅིག །བདག་ཀྱང་
ཚེ་རབས་ཀུན་དུ་སངས་རྒྱས་ཀྱི། །བསྟན་པ་མགོ་ལ་ཐོད་བཞིན་ལེགས་བཅིངས་ཏེ། །འཆད་
རྩོད་རྩོམ་པའི་རྣམ་འགྱུར་མཛེས་མ་ཡིས། །མཁས་པའི་ཡིད་ནི་རབ་ཏུ་འཕྲོག་གྱུར་ཅིག །
ཅེས་དམ་པའི་ཆོས་མངོན་པ་མཛོད་ཀྱི་དགོངས་པ་ལེགས་པར་བཤད་པ་ཤེས་བྱ་རབ་
གསལ་ཞེས་བྱ་བ་འདི་ནི་ལུང་རིགས་སྨྲ་བའི་དགེ་བའི་བཤེས་གཉེན་མང་པོས་བསྐུལ་བའི་
ངོར དང་པོར་ཡོངས་འཛིན་དམ་པ་འཇམ་དབྱངས་དོན་ཡོད་དཔལ་ལྡན་པའི་ཞལ་སྔ་ནས་
ལས། མཆིམས་ཊཱི ཀ་ཆེན་མོའི་སྟེང་ནས། བསྟན་བཅོས་འདི་དང་། ཆོས་མངོན་རྒྱ་མཚོའི་སྙིང་
པོའི་སྟེང་ནས་མངོན་པ་གོང་མའི་བཤད་པ་སྐྱར་ཆོས་དང་བཅས་པ་ལན་རེ་ཐོབ་ཅིང་། ཕྱིས་
རང་(༡༨༩ ན)འགྲེལ་དང་འགྲེལ་བཤད་དོན་གསལ་དང༌། མཚན་ཉིད་ཀྱི་རྗེས་སུ་འབྲང་བ་
དང་། མཆིམས་བསམ་གཏན་བཟང་པོས་མཛད་པའི་ཊཱི་ཀ་སོགས་ཞིབ་ཏུ་བལྟས་ནས། མདོ་
སྔགས་རབ་འབྱམས་པ་བསོད་ནམས་གྲགས་པའི་དཔལ་རྣམ་དཔྱོད་མཆོག་གི་སྡེས། ཐུབ་
པའི་བསྟན་པ་ལོ་ཉིས་སྟོང་སུམ་བརྒྱ་དྲུག་ཅུ་རྩ་བརྒྱད་ལ་བབས་པ། ཆུ་མོ་སྦྲུལ་གྱི་ལོའི་སྟོན་
-310-

ཆོས་མངོན་པ་མཛོད་ཀྱི་དགོངས་པ་ལེགས་པར་བཤད་པ་ཤེས་བྱ་རབ་གསལ་ལས་གནས་གསུམ་པ་འཇིག་རྟེན་བསྟན་པ།
ཟླ་ར་བའི་ཡར་ཚེས་ལ། འབྲོག་རི་བོ་ཆེ་དགེ་ལྡན་རྣམ་པར་རྒྱལ་བའི་གླིང་དུ་སྦྱར་བའོ།། །།
འདིས་ཀྱང་བསྟན་པ་རིན་པོ་ཆེ་དར་ཞིང་རྒྱས་ལ་ཡུན་རིང་དུ་གནས་པར་བྱེད་ནུས་པར་
གྱུར་ཅིག །
བཀྲ་ཤིས་དཔལ་འབར་འཛམ་གླིང་རྒྱན་དུ་བྱོན། སརྦ་མངྒ་ལམ། དགེའོ བཀྲ་ཤིས་
ཤོག།།།
-311-

༄༅།། 《 སེར་གཙུག་ནང་བསྟན་དཔེ་རྙིང་འཚོལ་བསྡུ་ཕྱོགས་སྒྲིག་ཁང་》 གི་
དཔེ་རྙིང་བསྡུ་སྒྲིག་དང་ལས་ཞུགས་མི་སྣའི་མཚན་ཐོ།
བསྡུ་སྒྲིག་འགན་འཛིན་པ་གཙོ་བོ། བློ་བཟང་ལྷུན་གྲུབ། དབང་གྲགས། ཚེ་རིང་།
བསྡུ་སྒྲིག་འགན་འཛིན་པ་གཞོན་པ། བློ་བཟང་སྟོབས་བཅུ། ཕུར་བུ་ཆོས་འཕེལ།
ལས་ཞུགས་མི་སྣ བློ་བཟང་ཆོས་འབྱོར། རྒྱལ་མཚན་བྱམས་པ། གྲགས་པ་ཀུན་ལྡན། ཚེ་བརྟན་རྡོ་རྗེ།
བློ་བཟང་འཕགས་མཆོག །སྙན་གྲགས ཚེ་རིང་མ། བྱམས་པ་བརྩོན་འགྲུས རྡོ་རྗེ་མཚོ།
སྤེན་པ ལྷག་པ་སྒྲོལ་མ། ཚེ་རིང་ཆོས་སྒྲོན། ལྷ་སྐྱིད། བསོད་ནམས་དབྱངས་ཅན།
དེབ་འདིའི་ཞུ་དག་དང་དཀར་ཆག་སྒྲིག་མཁན། བློ་བཟང་ཆོས་འབྱོར། ཕུར་བུ་ཆོས་འཕེལ
གློག་འཕྲུལ་ཡིག་བཏགས་པ། སྤེན་པ།
བཤད་
པར་སྒྲིག་ལག་རྩལ་པ། བྱམས་པ་བརྩོན་འགྲུ
r
སྙིང་
ཝིམ

པ་འཚོལ་བསྡུ་ཕྱོགས་སྒྲིག་ཁང་》
མི་སྲུང་མཚན་ཐོ།
ཚེ།།མྱུད་པ་སྟེ།
བངས།: རྗེ་ཚ
བྱངས།

གངས་ཅན་ཁྱད་ནོར་དཔེ་ཚོགས།
པོད་ཕྲེང་བརྒྱ་དང་ང་གཅིག
3 » T-t -E] L c

